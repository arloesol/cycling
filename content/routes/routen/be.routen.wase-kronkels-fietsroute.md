---
title: "Wase Kronkels Fietsroute"
subtitle: "Twee langgerekte oude spoorwegbeddingen, omgevormd tot fietspaden, brengen je langs de mooiste natuurgebieden van het Waasland"
date: "2022-11-09"
description: "Twee langgerekte oude spoorwegbeddingen, omgevormd tot fietspaden, brengen je langs de mooiste natuurgebieden van het Waasland"
region: "flanders"
source: "be.routen"
ext_url: "https://www.routen.be/wase-kronkels-fietsroute"
gpx: "routen/wase-kronkels-fietsroute.gpx"
length: 41
tags:
 - "flanders"
 - "short"
categories:
 - "official"
 - "route"
---

## Let's Go ! 

Twee langgerekte oude spoorwegbeddingen, omgevormd tot fietspaden, brengen je langs de mooiste natuurgebieden van het Waasland.

## On route

### Daknam-Dorp

Startpunt

### Daknam

{{% imgandtxt url="https://www.routen.be/sites/default/files/public/styles/background_image/public/2020-06/Daknam%20Kerk%20Den%20Reynaert%20TOV.jpg" alt="Daknam" %}}
Knooppunt 20-23

Starten doe je in Daknam, het kleinste dorpje van het Waasland. Je vindt hier veel verwijzingen naar het middeleeuwse verhaal ‘Van den vos Reynaerde’. De Daknamezen zijn er namelijk van overtuigd dat Reynaert en zijn clan hier hebben rondgezworven. Dat merk je ook aan de horecazaken in het dorp die de namen van personages uit het verhaal dragen. Spring eens binnen bij café Den Reynaert, en proef het huisbier ‘t Vosken.
{{% /imgandtxt %}}

### Daknamse Meersen

{{% imgandtxt url="https://www.routen.be/sites/default/files/public/styles/background_image/public/2021-04/daknamse%20meersen_daknam.jpg" alt="Daknamse Meersen" %}}
Je laat de dorpskern van Daknam achter jou, en komt terecht op het Spoorwegpad. Dit fiets- en wandelpad, eigenlijk een oude spoorwegbedding, brengt je dwars door de Daknamse Meersen. Vanop de bedding heb je een goed zicht op de hooilanden, die bruisen van het leven.
{{% /imgandtxt %}}

### Fondatie Van Boudelo

{{% imgandtxt url="https://www.routen.be/sites/default/files/public/styles/background_image/public/2021-04/fondatie%20van%20boudelo_moervaart.jpg" alt="Fondatie van Boudelo" %}}
Knooppunt 2-97-93

Je fietst een heel stuk langs het kanaal van Stekene - in de volksmond de Stekense Vaart. Hier waaiert de Fondatie van Boudelo uit, een waardevol natuurgebied dat 800 jaar geleden bij de Abdij van Boudelo hoorde. Daar staat vandaag geen steen meer van overeind, maar de natuur die in de plaats kwam is mogelijk nog monumentaler.
{{% /imgandtxt %}}

### Steengelaag

{{% imgandtxt url="https://www.routen.be/sites/default/files/public/styles/background_image/public/2020-03/Waasland_HetSteengelaag_Stekene_BartVanLeuven.jpg" alt="Steengelaag" %}}
Knooppunt 86-91

Tussen Stekene en Moerbeke fiets je opnieuw over een oude spoorwegbedding. Je doorkruist het Steengelaag, een gevarieerd natuurgebied met een verleden van kleiontginning.
{{% /imgandtxt %}}

### Kerk En Grot O.l.v. Van De Fietsers

{{% imgandtxt url="https://www.routen.be/sites/default/files/public/styles/background_image/public/2021-09/preview_DSC_2443_0.jpg" alt="Kerk en Grot O.L.V. van de Fietsers" %}}
Knooppunt 94-99

Op de kruising met de Koebrugstraat in Klein Sinaai zie je bordjes die leiden naar de kerk en grot Onze-Lieve-Vrouw van de Fietsers. De kleine omweg waard, want de kerk is een unicum in ons land. In de zijbeuken werd een wielermuseum ingericht met meer dan 100 truitjes van onder andere Eddy Merckx, Fabian Cancellara, Francesco Moser, Johan Museeuw, Philippe Gilbert, en nog veel anderen.
{{% /imgandtxt %}}

### De Oude Route

Knooppunt 99

Op de kleine omweg naar de kerk en grot O.L.V. van de Fietsers kan je even uitrusten bij café De Oude Route. Je kan hier iets drinken, maar ook je honger stillen met een snack of zoetigheid.### De Linie

{{% imgandtxt url="https://www.routen.be/sites/default/files/public/styles/background_image/public/2021-09/preview__MG_4140.jpg" alt="De Linie" %}}
Knooppunt 19-80

Een kleine asfaltwegel brengt je naar Eksaarde, waar je rakelings langs het natuurgebied De Linie fietst. Hier kan je niet anders dan volop genieten van de uitgestrekte natuur en de stilte.
{{% /imgandtxt %}}

### Den Bascuul

Knooppunt 80-81

Op het voormalige Stationsplein van Eksaarde vind je Den Bascuul, een gezellige bistro waar nagenoeg alle ingrediënten op je bord afkomstig zijn van biologische leveranciers uit de buurt. In de namiddag serveren ze ook ijs, pannenkoeken en biobiertjes.### Daknam-Dorp


