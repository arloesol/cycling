---
date: "2022-11-09"
title: Ijsvogel Fietsroute
subtitle: Van de gezellige drukte van het Donkmeer naar de weidse rust van de Kalkense Meersen en daarna een duik in de zwemvijver van provinciaal domein Nieuwdonk
description: Van de gezellige drukte van het Donkmeer naar de weidse rust van de Kalkense Meersen en daarna een duik in de zwemvijver van provinciaal domein Nieuwdonk
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/ijsvogel-fietsroute
routes:
    - name: Main
      gpx: routen/ijsvogel-fietsroute.gpx
      length: 35324
      up: 87
      down: 87
      minheight: -1
      maxheight: 10
      minslope: -10.9
      maxslope: 6.9
      avgposslope: 0.7
      avgnegslope: -0.6
      slopehisto:
        - 3851
        - 299
        - 101
        - 0
        - 0
      effortlevel: 1.304
      minlat: 51.00453
      minlon: 3.88167
      maxlat: 51.05114
      maxlon: 4.04101
---

## Let's Go ! 

Van de gezellige drukte van het Donkmeer naar de weidse rust van de Kalkense Meersen en daarna een duik in de zwemvijver van provinciaal domein Nieuwdonk: hoeveel variatie kun je hebben op één fietsdag? Je zou er zowaar honger en dorst van krijgen, en zelfs dat speelt langs deze veelzijdige lus alleen maar in je voordeel.

## On route

### Knooppunt 66 - Donkmeer, Berlare

{{% imgandtxt url="https://www.routen.be/sites/default/files/public/styles/background_image/public/2020-03/preview_Donkmeer%2Bin%2BBerlare%2B2.jpg" alt="KNOOPPUNT 66 - Donkmeer, Berlare" %}}
Startpunt

Omringd door tavernes en terrassen is het Donkmeer al decennialang een hotspot voor dagjesmensen uit de wijde omgeving. Geen wonder, want hier (en in de buurt) valt vanalles te beleven: van wandelen en fietsen tot bootjevaren en zwemmen in de zomer. En paling eten natuurlijk, dé specialiteit van de lokale restaurants. Zwemmen mag niet in het meer, maar wél in het recreatiedomein Nieuwdonk wat verderop.
{{% /imgandtxt %}}

### Berlare Broek

{{% imgandtxt url="https://www.routen.be/sites/default/files/public/styles/background_image/public/2020-06/Berlare%20Broek%20%282%29.jpg" alt="BERLARE BROEK" %}}
KNOOPPUNT 72-73

Net als het Donkmeer ontstond het natuurgebied Berlare Broek uit de historische meanders van de Schelde. In de jaren ’70 stond het hier vol populieren van een luciferfabriek. Daartussen liggen moerassen en meer dan 50 vijvers. De nabijgelegen Gratiebossen maakten tot in de 18de eeuw deel uit van een groot en uitgestrekt bos. Hun naam danken ze aan de roversbende die hier actief was, en argeloze passanten ‘zonder gratie of genade’ beroofde.
{{% /imgandtxt %}}

### Veer Berlare-Appels

{{% imgandtxt url="https://www.routen.be/sites/default/files/public/styles/background_image/public/2020-06/Appels-Berlare%20veer%20TOV.jpg" alt="VEER BERLARE-APPELS" %}}
KNOOPPUNT 76

Een drietal kilometer voorbij het Donkmeer kom je aan het veer Berlare-Appels, een van de 12 voet- en fietsveren die zo typisch zijn voor Scheldeland. Het zou al dateren uit midden 13de eeuw en geldt meteen ook als het oudste. De boot vaart om het halfuur uit; behalve om 12u30, want dan gaat de veerman lunchen. Mooi picknickplekje!
{{% /imgandtxt %}}

### Taverne Het Veerhuis 

Je dorst lessen doe je met een streekbiertje in taverne Het Veerhuis, ooit verkozen als strafste café van Vlaanderen. Ook de boterhammen van het huis zijn niet te versmaden! In 1971 deed dit vroegere veerhuis van de veerman dienst als locatie voor de verfilming van het boek van Stijn Streuvels ‘De teleurgang van de waterhoek’.### 'T Oud Brughuys

{{% imgandtxt url="https://www.routen.be/sites/default/files/public/styles/background_image/public/2020-03/Oud%20Brughuys%20Berlare.jpg" alt="'t Oud Brughuys" %}}
KNOOPPUNT 68

Bij fietsers is Schoonaarde Brug, waar in oktober 1914 zwaar strijd werd geleverd tegen de oprukkende Duitsers, een populaire stop. Op de rechteroever serveren verschillende palingrestaurants dé lokale delicatesse, aan de overkant prijkt het gele cafeetje 't Oud Brughuys. Deze fietsvriendelijke herberg dateert al uit 1914 en heeft behalve een mooi uitzicht ook een laadpunt voor e-bikes en een kaart vol streekbieren.
{{% /imgandtxt %}}

### Paardeweide En Paardebroek

KNOOPPUNT 68-65

Langs de Schelde in Berlare fiets je door de Heidemeersen en het overstromingsgebied Paardeweide. Ongeveer één keer per jaar, bij een noordwesterstorm, staat dit gebied onder water. De rest van het jaar geniet je hier van authentieke Scheldenatuur, met een lappendeken van natte weilanden, riet, open water en elzenbroekbos. In het oostelijke deel broeden tal van vogelsoorten op de rieteilandjes. Via een wandelpad met infoborden kan je Paardeweide van nabij leren kennen: een aanrader! In het nabijgelegen Paardebroek geniet je vooral in het voorjaar van prachtige hooi- en graslanden, bezaaid met bloemen.### Riekend Rustpunt

{{% imgandtxt url="https://www.routen.be/sites/default/files/public/styles/background_image/public/2020-02/Riekend_Rustpunt_Berlare1.jpg" alt="RIEKEND RUSTPUNT" %}}
KNOOPPUNT 65

Eeuwenlang was de mesthandel een lucratieve bezigheid in deze regio. Eén van de ophaalpunten waar landbouwers de mest ophaalden om hun akkers vruchtbaar te houden heet vandaag – heel toepasselijk – het Riekend Rustpunt. Het gerestaureerde gebouwtje is nu een museum met een permanente tentoonstelling over de beer- en mesthandel van de 17de tot begin 20ste eeuw. Wellicht is het het kleinste museum van Vlaanderen.
{{% /imgandtxt %}}

### Kalkense Meersen

{{% imgandtxt url="https://www.routen.be/sites/default/files/public/styles/background_image/public/2020-06/Wilg%20Kalkense%20Meersen.jpg" alt="KALKENSE MEERSEN" %}}
KNOOPPUNT 45-46-42

De gecontroleerde overstromingsgebieden Wijmeers 1 en 2 maken deel uit van de Kalkense Meersen, een natuurgebied van 950 hectare tussen de dorpskernen van Kalken, Overmere, Uitbergen, Schellebelle en Wetteren. Het bestaat uit laaggelegen, vochtige graslanden, doorploegd met poelen en sloten, waar ’s winters duizenden weidevogels neerstrijken. Vanop de Scheldedijk heb je een prachtig uitzicht op het gebied. Kom hier de volgende keer ook eens wandelen! Toerisme Oost-Vlaanderen stippelde een netwerk van 165 km uit langs rustige wandelwegen die met knooppunten zijn verbonden.
{{% /imgandtxt %}}

### Den Aard

{{% imgandtxt url="https://www.routen.be/sites/default/files/public/styles/background_image/public/2020-04/Cafe-Den-Aard-David-Samyn.jpg" alt="DEN AARD" %}}
KNOOPPUNT 42-43

Café Den Aard – genoemd naar dit gehuchtje van Schellebelle – is een populaire halte voor fietsers en wandelaars. Bemachtig een plekje op het terras voor een huisgebakken pannenkoek, een coupe ambachtelijk roomijs of een streekbier. Het terras kijkt uit op het werk Voyager van landschapskunstenaar Will Beckers en het veer van Schellebelle, waarmee je straks de overtocht maakt.
{{% /imgandtxt %}}

### Veer Schellebelle

{{% imgandtxt url="https://www.routen.be/sites/default/files/public/styles/background_image/public/2020-03/veer_schellebelle.jpg" alt="VEER SCHELLEBELLE" %}}
Het dorpje Schellebelle kent heel Oost-Vlaanderen van het veer: een topper op dit traject! Vooral op zomerse dagen staan er op de Scheldedijk vaak lange files met wandelaars en fietsers van en naar de Kalkense Meersen. Al in de 13de eeuw was er hier een oversteek over de Schelde om het dorp met de meersen te verbinden. Om de veerboot te roepen, volstaat een ruk aan de blauwe bel: uniek in Vlaanderen!
{{% /imgandtxt %}}

### De Plaetse 

Brasserie De Plaetse, genoemd naar de oorspronkelijke naam van het dorpsplein van Schellebelle, heeft een leuk terras met zicht op de Schelde. Zet even je fiets opzij voor een kop koffie, een thee van de dag of een streekbiertje, al dan niet vergezeld van een vlugge snack of een stevige hap.### Provinciaal Domein Den Blakken

{{% imgandtxt url="https://www.routen.be/sites/default/files/public/styles/background_image/public/2020-04/Den%20Blakken%20Wetteren.jpg" alt="PROVINCIAAL DOMEIN DEN BLAKKEN" %}}
KNOOPPUNT 43-35

Domein Den Blakken doet dienst als promotietuin voor zowat alle sierteeltgewassen die Wetteren en omgeving worden verbouwd. Je kunt er heerlijk wandelen in de mooi aangelegde thematuinen of verdwalen in het doolhof met verschillende soorten haagplanten.
{{% /imgandtxt %}}

### Wetteren

{{% imgandtxt url="https://www.routen.be/sites/default/files/public/styles/background_image/public/2020-04/Passerelle%20Wetteren%20brug%20Schelde%20%C2%A9%20David%20Samyn.jpg" alt="WETTEREN" %}}
KNOOPPUNT 35-40-34

De opening van de Wetterse Passerelle, de opvallende fiets- en voetgangersbrug over de Schelde, was in 2018 het sluitstuk van een mooi staaltje stadsvernieuwing. Tussen de statige Sint-Gertruduskerk – waar ooit werd gezocht naar het verdwenen paneel van het Lam Gods – en de Scheldeoever verscheen een gloednieuw administratief centrum in rode baksteen. De Wetteraars gaven het plein de toepasselijke naam ‘Rode Heuvel’, naar het lied van wijlen Wim De Craene: naast rozen en sierstruiken het bekendste exportproduct van de stad.
{{% /imgandtxt %}}

### De Pastorij 

{{% imgandtxt url="https://www.routen.be/sites/default/files/public/styles/background_image/public/2020-06/preview_TOV_Kalken_De_Pastorij-5.jpg" alt="DE PASTORIJ " %}}
KNOOPPUNT 31-39

Nog een heerlijke plek om even uit te blazen, deze voormalige pastorij die werd verbouwd tot modern eetcafé! De kaart biedt een mix van klassiekers en seizoensgebonden gerechten, maar ook streekbieren, pannenkoeken en ijsjes. Extra troef: de speeltuin achteraan!
{{% /imgandtxt %}}

### Bierhuisje De Groene Dijk 

KNOOPPUNT 39-48

Met 165 bieren op de kaart lonkt dit bierhuisje verleidelijk naar dorstige passanten. Favorietje van de barman is Paix Dieu, het enige bier dat steevast bij volle maan wordt gebrouwen. Met veel zwier toveren ze hier ook een lekker bord spaghetti op tafel, terwijl je elektrische fiets op krachten komt bij het oplaadpunt.### Knooppunt 66 - Donkmeer, Berlare

Eindpunt


