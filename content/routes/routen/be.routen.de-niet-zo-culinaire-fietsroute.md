---
title: "De Niet Zo Culinaire Fietsroute"
subtitle: "Deze culinaire fietsroute brengt je langs prachtige Meetjeslandse natuur via vlakke fietswegen en 4 lekkere adresjes die je niet mag missen"
date: "2022-11-09"
description: "Deze culinaire fietsroute brengt je langs prachtige Meetjeslandse natuur via vlakke fietswegen en 4 lekkere adresjes die je niet mag missen"
region: "flanders"
source: "be.routen"
ext_url: "https://www.routen.be/de-niet-zo-culinaire-fietsroute"
gpx: "routen/de-niet-zo-culinaire-fietsroute.gpx"
length: 50
tags:
 - "flanders"
 - "short"
categories:
 - "official"
 - "route"
---

## Let's Go ! 

Deze culinaire fietsroute brengt je langs prachtige Meetjeslandse natuur via vlakke fietswegen en 4 lekkere adresjes die je niet mag missen.

## On route

### Dorp Maldegem-Kleit

Startpunt

De perfecte fietsroute voor elke levensgenieter die houdt van fietsen en lekker eten. De route start in het dorpje Kleit en neemt je mee op een tocht van 50 km lang.### Stoomcentrum Maldegem

{{% imgandtxt url="https://www.routen.be/sites/default/files/public/styles/background_image/public/2020-03/Station%20Frederic%20Paulussen.jpg" alt="Stoomcentrum Maldegem" %}}
Knooppunt 19

Schrik niet als je in Adegem plots de stoomfluit van een trein hoort! Vanaf begin mei tot eind september rijden vanuit het Stoomcentrum Maldegem historische treinen heen en weer op de oude spoorlijn tussen Maldegem en Eeklo.
{{% /imgandtxt %}}

### Dorp 56

Knooppunt 19

De eerste culinaire stop op deze route vind je al aan knooppunt 19 in Adegem. Lekker eten in een ongedwongen sfeer, dat is Dorp 56. De uitbaters van dit top adresje, zijn al even warm als het interieur. Ook het terras is een aanrader!### Canada Poland War Museum

{{% imgandtxt url="https://www.routen.be/sites/default/files/public/styles/background_image/public/2020-06/preview_Meetjesland_BasvanOortHR-34.jpg" alt="Canada Poland War Museum" %}}
Knooppunt 24

Het Canadamuseum herdenkt en brengt een ode aan de Canadese soldaten die in 1944 de streek rond Maldegem bevrijdden. Dat die operatie niet zonder slag of stoot verliep, bewijst het Canadian War Cemetery op een boogscheut van het museum.
{{% /imgandtxt %}}

### Provinciaal Domein Het Leen

{{% imgandtxt url="https://www.routen.be/sites/default/files/public/styles/background_image/public/2020-03/het%20leen.jpg" alt="Provinciaal Domein Het Leen" %}}
Knooppunt 58

Aan knooppunt 58 kan je even een ommetje maken tot aan Het Leen: vroeger een militair munitiedepot, vandaag een provinciaal domein met bijna 300 ha bos, een arboretum, een gloednieuw bosinfocentrum met uitkijktoren en een cafetaria met speeltuin.
{{% /imgandtxt %}}

### De Lieve

{{% imgandtxt url="https://www.routen.be/sites/default/files/public/styles/background_image/public/2020-03/Fietsen%20langs%20Lieve.jpg" alt="De Lieve" %}}
Knooppunt 13-9

Waarschoot heeft eigen ‘love bridge’. Aan de oude Beirtjesbrug over de Lieve hangt een stalen kabel waar verliefden een slotje kunnen aan vast maken. Hier is de Lieve, het oudste kanaal van Vlaanderen, op haar fotogeniekst.
{{% /imgandtxt %}}

### 'T Zoet Gemoed

Knooppunt 7

Het bekendste koffiehuis van Zomergem met een gezellig terras en een lekkere menukaart. Hier moet je zijn om vanaf 15u hét gebakje van de streek te proeven. Het Somerghems appelgebak is een streekdelicatesse, uitgevonden door de eigenaar en patissier Gert Verschelde.### Villa Maria

Knooppunt 77-70

Vervolgens fiets je door Ursel, een plattelandsgemeente aan de rand van het Drongengoedbos. Wie even rechtdoor rijdt, in plaats van afslaan aan De Briel, vindt links op de Eekloseweg eetadresje nummer drie. Daar ligt Villa Maria, een restaurant - tearoom ondergebracht in een staaltje bouwkundig erfgoed.### Keigatbos

Knooppunt 66-53

De omgeving van het veldkruis in Keigatbos was vroeger een rust- en herkenningspunt voor reizigers. Vandaag is het een aangename pleisterplaats in deze zuidelijke uitloper van het Drongengoedbos.### Landschapspark Drongengoed

{{% imgandtxt url="https://www.routen.be/sites/default/files/public/styles/background_image/public/2020-03/Drongengoedhoeve_BasvanOort.jpg" alt="Landschapspark Drongengoed" %}}
Knooppunt 68-69

Met zijn 750 ha is het Landschapspark Drongengoed het grootste aaneengesloten bosgebied van Oost-Vlaanderen. Middenin staat de Drongengoedhoeve, een voormalige abdijhoeve en vandaag een streekbezoekerscentrum met een gezellig café en een terras in het groen. ’s Zomers kom je hier de schaapskudde van herderin Leen tegen, met wie je een stukje kunt meewandelen.
{{% /imgandtxt %}}

### Elckerlijc

Knooppunt 64-66

Om de culinaire fietsroute in schoonheid af te sluiten, schuif je de voeten onder tafel bij Elckerlijc. Het restaurant van BBQ chef Peter De Clercq is een populair adres voor iedereen die houdt van de betere vleesgerechten. Van authentieke grill tot een bereiding in de pan, hier proef je enkel het beste vlees (of vis)!### Dorp Maldegem-Kleit 


