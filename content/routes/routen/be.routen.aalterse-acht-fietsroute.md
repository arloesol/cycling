---
title: "Aalterse Acht Fietsroute"
subtitle: "Tussen het Drongengoed in het noorden en Poeke in het zuiden bol je op deze route door acht deelgemeenten van Aalter"
date: "2022-11-09"
description: "Tussen het Drongengoed in het noorden en Poeke in het zuiden bol je op deze route door acht deelgemeenten van Aalter"
region: "flanders"
source: "be.routen"
ext_url: "https://www.routen.be/aalterse-acht-fietsroute"
gpx: "routen/aalterse-acht-fietsroute.gpx"
length: 54
tags:
 - "flanders"
 - "short"
categories:
 - "official"
 - "route"
---

## Let's Go ! 

Tussen het Drongengoed in het noorden en Poeke in het zuiden bol je op deze route door acht deelgemeenten van Aalter. Bekend als verkeersknooppunt tussen Gent en Brugge, maar ook als een groene long waar het aangenaam fietsen en wandelen is.

## On route

### Gemeentehuis Aalter

{{% imgandtxt url="https://www.routen.be/sites/default/files/public/styles/background_image/public/2020-06/preview_Aalterse-Acht-fietsroute-35.jpg" alt="Gemeentehuis Aalter" %}}
Startpunt
{{% /imgandtxt %}}

### Ursel

{{% imgandtxt url="https://www.routen.be/sites/default/files/public/styles/background_image/public/2020-06/preview_Aalterse-Acht-fietsroute-56_0.jpg" alt="Ursel" %}}
Knooppunt 77-70

Aan de kerk van Pierlaladorp Ursel richtte de gemeente een speeltuin in met volksfiguur Pierlala, de Meetjeslandse Uilenspiegel. Er staat ook een replica van Kamielke, de tram die ooit dwars door het dorp bolde vanuit het verre Gent. Een plezante plek voor de kinderen!
{{% /imgandtxt %}}

### B67 En Infopad Vervlogen Verleden

{{% imgandtxt url="https://www.routen.be/sites/default/files/public/styles/background_image/public/2020-06/preview_Vliegveld_Ursel2.jpg" alt="B67 en Infopad Vervlogen Verleden" %}}
Knooppunt 74-75

Het vliegveld van Ursel en zijn luchtvaartevenement Wings & Wheels zijn bekend bij wie van vliegen (of vliegeniers) houdt, maar vlakbij lag vroeger nog een ander luchthaventje: B67. Mede dankzij de inzet vanuit Ursel werd de Antwerpse haven in november 1944 bevrijd, iets wat jaarlijks wordt herdacht tijdens het Tally Ho!-weekend. Langs het infopad ontdek je het boeiende relaas van een vervlogen oorlogsverleden.
{{% /imgandtxt %}}

### Brasserie Het Jagershof

{{% imgandtxt url="https://www.routen.be/sites/default/files/public/styles/background_image/public/2020-06/preview_Drongengoedbos%2Bwandelroute-54.jpg" alt="BRASSERIE HET JAGERSHOF" %}}
Knooppunt 75

Met zijn meer dan 500 hectare aaneengesloten bosgebied is het Landschapspark Drongengoed een van dé toppers van het Meetjesland. Gemengd bos zet de toon, maar je ziet ook regelmatig heide, vooral in het Maldegemveld. 's Zomers kan je hier de schaapskudde met herderin Leen tegenkomen, en desgewenst een eindje meewandelen. In de Drongengoedhoeve vind je vandaag een streekbezoekerscentrum, een Landschapsinfocentrum dat het verhaal van de streek vertelt en een cafetaria inclusief terras waar ze Augustijn schenken.Huisbereid ijs, pannenkoeken en lekkere menu’s middenin het Drongengoedbos. Schuif buiten gezellig de beentjes onder de tafel en laat je kroost los in de grote speeltuin. Voor de liefhebbers: ’s zomers is er regelmatig een barbecue à volonté.
{{% /imgandtxt %}}

### Bossen Van Aalter

{{% imgandtxt url="https://www.routen.be/sites/default/files/public/styles/background_image/public/2020-06/preview_Aalterse-Acht-fietsroute-45.jpg" alt="Bossen van Aalter" %}}
Knooppunt 98-99-1

De bossen van Maria-Aalter zijn een minder gekend pareltje aan de Meetjeslandse kroon. Hier wisselen heide en naaldbomen elkaar af, wat in combinatie met de loodrechte dreven een fraai fiets- en wandeldecor oplevert. Tussen knooppunten 99 en 1 fiets je door het Hooggoed, een groot heidebos met een speelzone voor de kinderen. Omdat de bodem hier zo zanderig is, noemt men dit gebied ook wel eens Egypteveld. In de 18de eeuw was het bos eigendom van twee jezuïetenkloosters. De paters hebben de Aalterse heide intensief bebost: eerst met loofhout, daarna met naaldhout.Het bos krioelt van de dieren, met op kop de zwarte specht die elk jaar een nieuw nest uithakt in de dikke loofbomen. Met veel animo, want zijn luide roep weergalmt door het hele Hooggoed. Met enig speurwerk spot je misschien ook een rode eekhoorn of een wezel. Ook buizerds, sperwers, ransuilen, boomklevers en boomkruipers broeden in het Hooggoed.
{{% /imgandtxt %}}

### Poekekasteel

{{% imgandtxt url="https://www.routen.be/sites/default/files/public/styles/background_image/public/2020-01/Kasteelbeeld%201.jpg" alt="Poekekasteel" %}}
Knooppunt 8-9

De geschiedenis van het bosrijke kasteeldomein van Poeke gaat terug tot begin de 12de eeuw. Waar oorspronkelijk de omheinde woning van de eerste heren van Poeke stond, prijkt nu een sprookjesachtig kasteel, omringd door een 56 hectare groot kasteelpark met een Engelse en Franse tuin. Vooral de voorgevel, met zijn driehoekig fronton, zijn sierlijke vensters en de twee flankerende torens, maakt al bij de eerste aanblik de nodige indruk. De roze gevels en de toegangsbruggen worden weerspiegeld in het water van de slotgracht: een prachtig plaatje!
{{% /imgandtxt %}}

### Gemeentehuis Aalter


