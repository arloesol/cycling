---
date: "2022-11-09"
title: Het Wiel Van Urbanus
subtitle: Volg op deze fietsroute Urbanus in zijn zoektocht naar de stad Lokeren
description: Volg op deze fietsroute Urbanus in zijn zoektocht naar de stad Lokeren
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/het-wiel-van-urbanus
routes:
    - name: Main
      gpx: routen/het-wiel-van-urbanus.gpx
      length: 28018
      up: 59
      down: 59
      minheight: 1
      maxheight: 10
      minslope: -4.7
      maxslope: 5.1
      avgposslope: 0.7
      avgnegslope: -0.7
      slopehisto:
        - 1991
        - 257
        - 0
        - 0
        - 0
      effortlevel: 1.024
      minlat: 51.09337
      minlon: 3.9006
      maxlat: 51.15185
      maxlon: 3.99553
---

## Let's Go ! 

Volg op deze fietsroute Urbanus in zijn zoektocht naar de stad Lokeren. Verschillende plaatsen waarlangs je passeert zal je misschien herkennen uit het stripboek ‘Lokerse Paardenworsten’ van Urbanus.

## On route

### Markt Lokeren

{{% imgandtxt url="https://www.routen.be/sites/default/files/public/styles/background_image/public/2020-01/stadsmuseum%20sint-niklaas.jpg" alt="Markt Lokeren" %}}
De markt van Lokeren is het startpunt en dus ook eindpunt van deze fietsroute. Bekom na het fietsen op één van de vele terrasjes of drink jezelf wat moed in voor het vertrekken. Het is ook de ideale plek om de Lokerse Paardenworsten - waarnaar de strip van Urbanus is vernoemd - eens te proeven. Mag het wat cultureler zijn? Breng een bezoekje aan het Stadsmuseum Lokeren en ontdek alles over de geschiedenis van de stad en haar haarsnijderij verleden. Met kinderen kan je met een tas vol kijk- en doe opdrachten het museum op een creatieve manier ontdekken.
{{% /imgandtxt %}}

### Prinses Josephine Charlottepark

{{% imgandtxt url="https://www.routen.be/sites/default/files/public/styles/background_image/public/2021-05/josephine%20charlotte%20park_lokeren.jpg" alt="Prinses Josephine Charlottepark" %}}
In dit park vinden jaarlijks de Fonnefeesten plaats, die Urbanus volgens de strip heeft opgericht. Je kan hier dan tien dagen genieten van gratis optredens. Ook het Parktheatherfestival wordt hier elk jaar georganiseerd. Tijdens dit evenement kan je op verschillende plaatsen theateroptredens, acrobatenshows of andere voorstellingen meepikken. Het park wordt dus op verschillende manieren gebruikt en is in de zomer zeker een populaire ontmoetingsplaats.
{{% /imgandtxt %}}

### Kapel Onze-Lieve Vrouw Van Altijddurende Bijstand 

{{% imgandtxt url="https://www.routen.be/sites/default/files/public/styles/background_image/public/2021-05/altijddurende%20bijstand_kapel_lokeren.jpg" alt="Kapel Onze-Lieve Vrouw van altijddurende bijstand " %}}
Knooppunt 87-91

Deze kapel uit de 18de eeuw wordt beschermd als monument door zijn volkskundige en sociale-culturele waarde rond de verering van Maria. Het kapelletje wordt omringd door acht lindebomen. In de Germaanse gebruiken staan lindebomen voor vruchtbaarheid, liefde en gerechtigheid.
{{% /imgandtxt %}}

### Sint-Pauluskerk 

{{% imgandtxt url="https://www.routen.be/sites/default/files/public/styles/background_image/public/2021-05/sint-pauluskerk_lokeren.jpg" alt="Sint-Pauluskerk " %}}
Knooppunt 91-93

Deze kerk werd samen met de omliggende arbeiderswijk gebouwd door de eigenaar van de nabijgelegen textielfabriek in 1922. Het heeft een eigen schooltje en zelf directeurswoning maar toch was het een schijndorp in functie van het fabriek aangezien het geen café of winkelgelegenheden had.
{{% /imgandtxt %}}

### Puyenbroeck

{{% imgandtxt url="https://www.routen.be/sites/default/files/public/styles/background_image/public/2021-03/preview_20200707_110849.jpg" alt="Puyenbroeck" %}}
Knooppunt 84

Fiets bij knooppunt 88 even rechtdoor naar Knooppunt 84 om een bezoekje te brengen aan Puyenbroeck. Hier kan je een potje minigolfen of de kinderen even laten ravotten in de grote buitenspeeltuin. Beklim de uitkijktoren om het levend erfgoedpark van een ander perspectief te bewonderen of ga zwemmen in het vernieuwde zwembad. Puyenbroeck heeft eindeloos veel activiteiten waaruit je kan kiezen, dus de ideale tussenstop tijdens het fietsen.
{{% /imgandtxt %}}

### Spletterenbrug

{{% imgandtxt url="https://www.routen.be/sites/default/files/public/styles/background_image/public/2021-04/spletterenbrug_uitzicht.jpg" alt="Spletterenbrug" %}}
Knooppunt 81-20

Steek hier net zoals Urbanus de Moervaart over via deze brug met een toch wel heel rijke geschiedenis. Toen er nog een spoorlijn op het pad liep, was dit een spoorwegbrug. Tijdens beide wereldoorlogen werd de brug opgeblazen, eerst in 1918 door het Duitse leger, dan in 1940 door het Belgische leger. De huidige metalen brug werd door de Duitse bezetters gebouwd en werd behouden ook na de afbraak van de spoorlijn in 1973. Eens over de brug fiets je door de Lokerse Moervaartmeersen. Het gebied is een samenvoeging van 8 verschillende gebieden die een mengeling zijn van natte hooilanden, weiden, bossen en rietland. In de zomer fladdert met wat geluk de vlinder ‘het oranje zandoogje’ langs je fiets.
{{% /imgandtxt %}}

### Daknam Dorp 

{{% imgandtxt url="https://www.routen.be/sites/default/files/public/styles/background_image/public/2021-04/onzelievevrouwkerk_daknam.jpg" alt="Daknam Dorp " %}}
Knooppunt 20-23

De fietsroute wijkt in Daknam even af van het Spoorwegpad. Hierdoor passeer je bijna langs Daknam Dorp. Hier kan je de Onze-Lieve-Vrouwkerk bekijken of in de zomer even bekomen op het terras van Den Reynaert. Instagramtip: Vlak nadat je van het Spoorwegpad bent kun je een foto nemen op de troon van koning Nobel uit het verhaal van Reynaert de vos.
{{% /imgandtxt %}}

### Daknamse Meersen 

{{% imgandtxt url="https://www.routen.be/sites/default/files/public/styles/background_image/public/2021-04/daknamse%20meersen_daknam.jpg" alt="Daknamse Meersen " %}}
Knooppunt 20-23

Het beschermde natuurgebied Daknamse Meersen ontstond door de verlanding van oude Durme-armen en maakt deel uit van de Durmevallei. Door de combinatie van bodemvariatie en grondwater leven hier zeldzame plant- en diersoorten. De natuurwaarde van dit gebied stijgt nog elk jaar door het beheer van maaien, begrazen en het openhouden van poelen en grachten.
{{% /imgandtxt %}}

### Het Verloren Bos 

{{% imgandtxt url="https://www.routen.be/sites/default/files/public/styles/background_image/public/2021-04/verloren_bos_kasteel.jpg" alt="Het Verloren Bos " %}}
Knooppunt 24

Het Verloren Bos is een prachtig aangelegd park met een kasteel (gebouwd in 1900 in een eclectische stijl), een grote vijver en een uitgebreide speeltuin. Het kasteel en het bijhorende koetshuis werden omgevormd tot jeugdverblijf.
{{% /imgandtxt %}}

### Markt Lokeren


