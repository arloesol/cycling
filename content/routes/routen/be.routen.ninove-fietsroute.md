---
date: "2022-11-09"
title: Ninove Fietsroute
subtitle: Tussen Ninove en Aalst flirt de Dender met de provinciegrens
description: Tussen Ninove en Aalst flirt de Dender met de provinciegrens
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/ninove-fietsroute
routes:
    - name: Main
      gpx: routen/ninove-fietsroute.gpx
      length: 41673
      up: 244
      down: 244
      minheight: 5
      maxheight: 70
      minslope: -9.8
      maxslope: 6.4
      avgposslope: 1.3
      avgnegslope: -1.3
      slopehisto:
        - 8505
        - 878
        - 439
        - 0
        - 0
      effortlevel: 1.892
      minlat: 50.83088
      minlon: 3.95928
      maxlat: 50.94103
      maxlon: 4.08986
---

## Let's Go ! 

Tussen Ninove en Aalst flirt de Dender met de provinciegrens. Je start in het groen en zet via een opeenvolging van bonte natuurlandschappen en kleine dorpen koers richting Aalst, waar het stadspark lonkt. Via een stukje Pajottenland fiets je terug naar Ninove.

## On route

### Voetgangersbrug ‘T Oeversteksken

{{% imgandtxt url="https://www.routen.be/sites/default/files/public/styles/background_image/public/2021-10/preview_08162b09d20d4829be55329bf54c78f613dd2450bab74bc89ddde24bd6a94934eepzxd81m607v17b43zfuu4mkadkrqaq.jpg" alt="Voetgangersbrug ‘t Oeversteksken" %}}
Startpunt

De reputatie van de Dender was niet altijd opperbest: de omwonenden zagen het vervuilde water eerder als een vloek dan een zegen. De voorbije jaren bracht de verbeterde waterkwaliteit een bijzondere dynamiek op gang. De Dendersteden sloten ‘hun’ rivier in de armen en spaarden kosten noch moeite om er een stedelijke attractie van te maken. In Ninove kwam er een fietsers- en voetgangersbrug en een aanlegsteiger voor pleziervaarders, wat het stadspark aan de oevers deed uitgroeien tot een belangrijke ontmoetingsplek. In de historische Hospitaalkapel nabij de Begijnenbrug opende een toeristisch bezoekerscentrum de deuren.
{{% /imgandtxt %}}

### Galgenveld

{{% imgandtxt url="https://www.routen.be/sites/default/files/public/styles/background_image/public/2021-09/IMG_6509.jpg" alt="Galgenveld" %}}
knooppunt 90-45

Zoals de naam doet vermoeden, waren de kouters ten noorden van Ninove niet altijd even idyllisch. Eeuwenlang werden hier misdadigers terechtgesteld aan de galg, net dicht genoeg bij de stad om criminelen in spe op andere gedachten te brengen. Vandaag is het landschap vanuit historisch en ecologisch standpunt bijzonder waardevol. De holle wegen of ‘diepe straten’ behoren tot de mooiste stukjes natuur op Ninoofs grondgebied.
{{% /imgandtxt %}}

### Den Dotter

{{% imgandtxt url="https://www.routen.be/sites/default/files/public/styles/background_image/public/2020-06/Den%20Dotter%202%20Toerisme%20Scheldeland.jpg" alt="Den Dotter" %}}
knooppunt 42-41

Dit natuurgebied met meer dan 320 verschillende plantensoorten dankt zijn naam aan de dotterbloem die er tijdens het voorjaar alomtegenwoordig is, zowel in weiden als bosjes waar mineraalrijk grondwater opborrelt. In de lagere delen vind je natte weilanden, ruigtes en broekbossen. De hogere – en drogere – delen bestaan uit open, golvende kouters die al eeuwenlang bewerkt worden. Het gebied is populair bij wandelaars en vogelspotters.
{{% /imgandtxt %}}

### Café Cabaré

knooppunt 41

Café Cabaré is een unieke volkskroeg waar ruiters ook hun paard kunnen parkeren. De knollen staan er rustig te wachten terwijl de waardin Frieda hun baasjes een dorstlesser serveert. Het café zou al bestaan sinds de tijden van Napoleon en dankt zijn naam aan het feit dat er vroeger een cabaret was, ter vermaak van diens soldaten. De Cabaré wordt sinds het ontstaan van moeder op dochter overgedragen. Ook waardin Frieda heeft dochters, dus het voortbestaan van dit pareltje krijgt een kans.### Aalst

{{% imgandtxt url="https://www.routen.be/sites/default/files/public/styles/background_image/public/2020-03/Belforttoren%20Aalst.jpg" alt="Aalst" %}}
knooppunt 33-38

Vanaf knooppunt 33 rijd je Aalst, de Ajuinstad in. Deze stad aan de Dender heeft een industrieel verleden en de voormalige pakhuizen zijn nu creatieve hubs.De Sint-Martinuskerk herbergt tal van kunstvoorwerpen maar hét pronkstuk is het schilderij De Pestlijders van Rubens, gemaakt in opdracht van de plaatselijke bier- en hophandelaars. De blikvanger op de Grote Markt is dan weer het Oud Schepenhuis met belforttoren en gebiedshuisje. Het werd gebouwd in 1225 en is het oudste bewaarde schepenhuis in de Nederlanden. De sierlijke belforttoren uit 1407 is UNESCO Werelderfgoed.
{{% /imgandtxt %}}

### Stadspark Aalst

{{% imgandtxt url="https://www.routen.be/sites/default/files/public/styles/background_image/public/2021-10/preview_JanDirkx_O-VL_1914-1918%2B206%2B%2874%29.jpg" alt="Stadspark Aalst" %}}
Knooppunt 38

In het stadspark van Aalst kan je met gemak een dag vertoeven. Het werd aangelegd tijdens de Eerste Wereldoorlog om de deportatie van werklozen tegen te gaan. In de vijvers werden karpers en forellen uitgezet, die meteen na de opening in 1916 weer verdwenen in de magen van hongerige Aalstenaars. Het stadspark vormt samen met het Osbroek (een ruwe brok natuur) en de Gerstjens (een voormalig overstromingsgebied aan de overkant van de Dender) de groene long van Aalst. Voor een pannenkoek op grootmoeders wijze kan je terecht in het Melkhuisje, vlakbij de speeltuin.
{{% /imgandtxt %}}

### Welle- En Kapellemeersen

{{% imgandtxt url="https://www.routen.be/sites/default/files/public/styles/background_image/public/2020-04/Wellemeersen%203%20Inge%20Van%20den%20Heuvel.jpg" alt="Welle- en Kapellemeersen" %}}
knooppunt 38-79

Tussen de dorpskernen van Denderleeuw en Erembodegem liggen de laatste intact gebleven overstromingsgebieden van de Dender. De Wellemeersen (linkeroever) en Kapellemeersen (rechteroever) herbergen een grote verscheidenheid aan fauna en flora. Samen behoren ze tot de best bewaarde natuurparels van deze streek. Het gebied is vrij toegankelijk via de wandelpaden. Op de drassige stukken werden knuppelpaden aangelegd.
{{% /imgandtxt %}}

### Schiptrekkersbrug

{{% imgandtxt url="https://www.routen.be/sites/default/files/public/styles/background_image/public/2020-03/Dender%20Denderleeuw.jpg" alt="Schiptrekkersbrug" %}}
knooppunt 80

Toen de schepen op de Dender nog niet mechanisch werden aangedreven, deden de schippers een beroep op schiptrekkers: stoere mannen en vrouwen die de schepen vanop de wal met behulp van touwen vooruit sleepten. Denderleeuw was de thuishaven voor veel schiptrekkersgezinnen. Hun erfenis behoort vandaag tot de lokale folklore. De recent aangelegde fiets- en voetgangersbrug die het jaagpad met de dorpskern verbindt, werd heel toepasselijk Schiptrekkersbrug gedoopt.
{{% /imgandtxt %}}

### Dikke Van Pamel

{{% imgandtxt url="https://www.routen.be/sites/default/files/public/styles/background_image/public/2020-06/preview_TOV_Dendersteden_feb_2018-105.jpg" alt="Dikke van Pamel" %}}
knooppunt 86

Dit opvallend beeldhouwwerk is een eerbetoon aan de bekendste inwoner die Pamel ooit heeft gekend. Viktor De Klercq, beter bekend als ‘den dikke’, was in de 19e eeuw beroemd en berucht door zijn omvang. Hij woog meer dan 350 kilogram en werd toen beschouwd als de dikste man ter wereld. Zijn overgewicht werd hem in 1885 fataal, maar anderhalve eeuw later leeft zijn legende voort in talrijke verhalen en in het standbeeld dat intussen al meer dan twintig jaar aan de oever van de Dender prijkt.
{{% /imgandtxt %}}

### Café Den Belleman

{{% imgandtxt url="https://www.routen.be/sites/default/files/public/styles/background_image/public/2020-06/preview_Den_Belleman_Ninove-9.jpg" alt="Café Den Belleman" %}}
knooppunt 86

Hans Van Laethem, de Ninoofse belleman, schonk zijn roepnaam aan dit gezellig café met terras aan de oevers van de Dender. Hij staat er zelf al lang niet meer achter de tapkast, maar je kan er wel nog altijd terecht voor een Witkap Pater Special van brouwerij Slaghmuylder, een bier van hoge gisting dat onder de oorspronkelijke naam Greut Lawauitj werd gebrouwen voor de Ninoofse editie van het Europees Kampioenschap Bellemannen in 2004.
{{% /imgandtxt %}}

### Voetgangersbrug ‘T Oeversteksken

Eindpunt


