---
date: "2022-11-09"
title: Milieu Fietsroute
subtitle: Deze rustige fietsroute tussen de Leie en de Schelde neemt je mee over rustige jaagpaden langs de Schelde en de Leie , tussen open velden in Nazareth en Kruisem en door pittoreske dorpjes zoals Mullem
description: Deze rustige fietsroute tussen de Leie en de Schelde neemt je mee over rustige jaagpaden langs de Schelde en de Leie , tussen open velden in Nazareth en Kruisem en door pittoreske dorpjes zoals Mullem
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/milieu-fietsroute
routes:
    - name: Main
      gpx: routen/milieu-fietsroute.gpx
      length: 50960
      up: 219
      down: 219
      minheight: 2
      maxheight: 45
      minslope: -14.4
      maxslope: 9
      avgposslope: 0.8
      avgnegslope: -0.8
      slopehisto:
        - 8655
        - 1055
        - 348
        - 227
        - 0
      effortlevel: 2.184
      minlat: 50.89178
      minlon: 3.52297
      maxlat: 51.00049
      maxlon: 3.69052
---

## Let's Go ! 

Deze rustige fietsroute tussen de Leie en de Schelde neemt je mee over rustige jaagpaden langs de Schelde en de Leie , tussen open velden in Nazareth en Kruisem en door pittoreske dorpjes zoals Mullem. Steek zelf de Leie over met een zelfbedieningsveer of bezoek een van de domeinen en bossen onderweg, zoals de Brielmeersen, de Kaaimeersen of het Lozerbos.

## On route

### De Brielmeersen

{{% imgandtxt url="https://www.routen.be/sites/default/files/public/styles/background_image/public/2022-03/browse_1.jpg" alt="De Brielmeersen" %}}
Startpunt

De route start in de Brielmeersen, een park en recreatiedomein tussen de Leie en het Schipdonkkanaal. Met onder andere een klein dierenpark, een jachthaven, een educatief centrum en een cafetaria is het zeker de moeite om het provinciaal domein eens te verkennen!
{{% /imgandtxt %}}

### Deinze

{{% imgandtxt url="https://www.routen.be/sites/default/files/public/styles/background_image/public/2020-06/Deinze%20markt%201%20David%20Samyn.jpg" alt="Deinze" %}}
Bij het uitrijden van de Brielmeersen kom je direct in het centrum van Deinze terecht, dat doorkruist wordt door de Leie. Eerst kom je langs het Museum van Deinze en de Leiestreek - met veel werken van belangrijke Vlaamse kunstenaars zoals Permeke en Raveel - en het toeristisch infopunt van Deinze. In het centrum valt de statige Onze-Lieve-Vrouwekerk uit de 14e eeuw op. Het is een van de laatste kerken die opgetrokken is in de stijl van de Scheldegotiek, maar wordt eveneens een van de beste voorbeelden van die stijl genoemd. Kenmerkend zijn de kleine ronde torentjes aan de voorkant en de toren die zich op de kruising van het schip met de dwarsbeuk bevindt.
{{% /imgandtxt %}}

### Veer Bathio

{{% imgandtxt url="https://www.routen.be/sites/default/files/public/styles/background_image/public/2020-06/VeerBathio.jpg" alt="Veer Bathio" %}}
Het landschap in deze regio wordt gedomineerd door de verschillende lopen van de Leie: de oorspronkelijke Leie tussen Gent en Deinze, het Leiekanaal, oude afgesneden meanders ... Al deze waterlopen vormen barrières voor fietsers en wandelaars die op verschillende manieren overbrugd kunnen worden. Een van de leukste manieren is via het veer Bathio. Dit is een ponton met plaats voor enkele fietsen en passagiers dat je handmatig naar de overkant kan brengen. Het ponton is gemakkelijk bedienbaar en je hoeft niet veel kracht te gebruiken om het in beweging te krijgen. Een beleving!
{{% /imgandtxt %}}

### Astene Sas

{{% imgandtxt url="https://www.routen.be/sites/default/files/public/styles/background_image/public/2020-04/Astene%20sas%201%20TOV.jpg" alt="Astene Sas" %}}
Dit sas met ophaalbrug dateert van 1861 en wordt nog altijd met de hand bediend door sasmeester Wim. Er bevinden zich ook twee sasmeesterhuizen uit 1860, waarvan eentje nu is omgevormd tot een scheepsmuseum-café met een heerlijk terras. De ganse omgeving is beschermd als monument en dorpszicht en een populaire plaats om foto's te nemen.
{{% /imgandtxt %}}

### Bruggenhoofd Gent

{{% imgandtxt url="https://www.routen.be/sites/default/files/public/styles/background_image/public/2022-03/IMG_20220328_151652.jpg" alt="Bruggenhoofd Gent" %}}
Eenmaal Astene uitgereden kom je op het platteland, waar je langs uitgestrekte weides, akkers en boerderijen fietst. Het enige wat niet in het plaatje lijkt thuis te horen, zijn de betonnen bunkers die hier en daar in de weides terug te vinden zijn. Ze maakten ooit deel uit van het Bruggenhoofd Gent, een bunkerlinie van maar liefst 228 bunkers die Gent moest beschermen tegen een nieuwe inval na de Eerste Wereldoorlog. De meeste van deze bunkers werden nieuw gebouwd in de jaren ’20 en ’30, maar er werden ook Duitse bunkers uit ’14 -’18 gerecupereerd en aangepast. Je zal er op korte tijd meerdere passeren onderweg.
{{% /imgandtxt %}}

### Eke

{{% imgandtxt url="https://www.routen.be/sites/default/files/public/styles/background_image/public/2022-03/IMG_20220328_152701.jpg" alt="Eke" %}}
In het centrum van Eke staat de grote Sint-Amanduskerk uit 1933, met daarnaast de kerktoren van de vorige kerk uit de 18e eeuw. Nog een opvallend gebouw in het centrum is de voormalige Brouwerij Ide, waar de oude schouw meteen opvalt. Bij het buitenrijden van Eke steek je de Schelde over via de Grenadiersbrug. De naam van deze brug verwijst naar een van de laatste slagen uit het eindoffensief van de Duitsers tijdens de Eerste Wereldoorlog, dat op en rond deze brug heeft plaatsgevonden. Meer info hierover vind je aan het historische landmark dat zich onderaan de brug bevindt.
{{% /imgandtxt %}}

### Schelde

{{% imgandtxt url="https://www.routen.be/sites/default/files/public/styles/background_image/public/2022-03/IMG_20220328_155724.jpg" alt="Schelde" %}}
Je zet je tocht verder langs de rustige oevers van de Schelde richting Gavere. Via een goed begaanbaar onverhard pad rijd je onder een indrukwekkende bomenrij langs het water. Aan je linkerkant heb je een mooi zicht op het hogergelegen dorp Semmerzake, waar de kerktoren de horizon domineert.
{{% /imgandtxt %}}

### Kaaimeersen

{{% imgandtxt url="https://www.routen.be/sites/default/files/public/styles/background_image/public/2022-03/IMG_20220328_161743.jpg" alt="Kaaimeersen" %}}
De Kaaimeersen is een natuurgebied dat ontstaan is tussen het Scheldekanaal en een oude zijtak van de Schelde. Dit moerassig gebied met mooie waterpartijen trekt veel soorten vogels aan. Je passeert hier ook langs de Kaaihoeve, een natuurinformatiecentrum. Hier kan je gratis een tentoonstelling over milieu en natuur bezoeken of rustig picknicken in de tuin.
{{% /imgandtxt %}}

### Mullem

{{% imgandtxt url="https://www.routen.be/sites/default/files/public/styles/background_image/public/2022-03/IMG_20220328_170445.jpg" alt="Mullem" %}}
Eerst wacht je een kleine beklimming naar de top van een heuvelrug, waar je een prachtig panorama hebt op de omgeving. Hier valt ook meteen de uitkijktoren van het kasteel Den Ast op, gebouwd aan het begin van de 20e eeuw. Als je tussen de bijgebouwen van het kasteel naar beneden fietst, word je 200 jaar terug in de tijd gekatapulteerd. De gezellige, pittoreske dorpskern van Mullem is een van de meest schilderachtige en fotogenieke plaatsen van Vlaanderen en beschermd als dorpszicht. Bijna alle geel geschilderde huisjes dateren van de 19e eeuw met als meest opvallende de oude school en schoolmeesterwoning, nu café-restaurant Surfyr.
{{% /imgandtxt %}}

### Lozerkasteel Met Lozerbos

{{% imgandtxt url="https://www.routen.be/sites/default/files/public/styles/background_image/public/2022-03/IMG_20220328_174040.jpg" alt="Lozerkasteel met Lozerbos" %}}
Het Lozerbos is het verlengde van het kasteelpark. Het is in handen van de familie della Faille d’Huysse, maar is opengesteld voor wandelaars, fietsers en ruiters. Verschillende paden wanen er zich een weg tussen de eeuwenoude eiken, beuken en populieren. Op het kasteeldomein staan verschillende interessante gebouwen, zoals het poortgebouw, het koetshuis, een neerhof, een tuinpavilioen en enkele dienstgebouwen. De eerste vermelding van de nederzetting van de heren van Huise dateert al van 1080, maar in de loop van de geschiedenis werd het kasteel zoveel malen verbouwd dat het huidige gebouw bijna volledig uit de 19e en begin 20e eeuw stamt.
{{% /imgandtxt %}}

### Deinze


