---
date: "2022-11-09"
title: Van Dendermonde Naar Aalst Fietsroute
subtitle: Spring op je fiets in de Ros Beiaardstad Dendermonde voor een rit richting Aalst, die al even trotse Denderstad
description: Spring op je fiets in de Ros Beiaardstad Dendermonde voor een rit richting Aalst, die al even trotse Denderstad
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/van-dendermonde-naar-aalst-fietsroute
routes:
    - name: Main
      gpx: routen/van-dendermonde-naar-aalst-fietsroute.gpx
      length: 37657
      up: 101
      down: 101
      minheight: 1
      maxheight: 41
      minslope: -4.1
      maxslope: 6
      avgposslope: 0.9
      avgnegslope: -1.2
      slopehisto:
        - 5127
        - 182
        - 117
        - 0
        - 0
      effortlevel: 1.397
      minlat: 50.9368
      minlon: 4.03644
      maxlat: 51.04424
      maxlon: 4.13165
---

## Let's Go ! 

Spring op je fiets in de Ros Beiaardstad Dendermonde voor een rit richting Aalst, die al even trotse Denderstad. Van daar bol je gezellig weer terug naar je startpunt, via het verkeersvrije jaagpad langs de Dender. De vallei tussen beide steden herbergt een gevarieerd rivierlandschap met vochtige meersen, rietvelden en bosjes.

## On route

### Dendermonde

{{% imgandtxt url="https://www.routen.be/sites/default/files/public/styles/background_image/public/2022-08/Stadhuis-van-Dendermonde-op-grote-markt.jpg" alt="Dendermonde" %}}
Startpunt

Je bent nog maar net vertrokken of je botst al op het eerste hoogtepunt van deze route: het mooie centrum van Dendermonde. Op de gezellige Grote Markt kan je vanop de vele terrasjes genieten van een zicht op het prachtige stadhuis. Deze voormalige lakenhalle met belfort dateert uit de 14de eeuw. Tijdens de zomermaanden sieren elf heraldische vlaggen de gevel.
{{% /imgandtxt %}}

### Brusselse Forten

{{% imgandtxt url="https://www.routen.be/sites/default/files/public/styles/background_image/public/2022-08/Vijver-Brusselse-Forten-in-Dendermonde.jpg" alt="Brusselse Forten" %}}
Knooppunt 84

Na het verlaten van het centrum, kom je al snel terecht in een mooi stukje natuur. Een vijver van 5ha met omringende bomen zorgt voor wat groen bij de stad. Oorspronkelijk waren de Brusselse Forten deel van de stadswallen aan de rand van de stadskern.
{{% /imgandtxt %}}

### Zwembad Olympos & Tikipad

{{% imgandtxt url="https://www.routen.be/sites/default/files/public/styles/background_image/public/2022-08/Tikipad.jpg" alt="Zwembad Olympos & Tikipad" %}}
Knooppunt 84

Vervolgens rijd je bijna voorbij het station (deze route is dus ook heel goed met de trein te doen) langs zwembad Olympos. Met zijn glijbanen, verwarmd buitenbad, draaibad en groot kleuter- en peuterbad, is het de ideale plek voor waterpret. Naast het zwembad vind je het Tikipad, een speelse wandeling van ongeveer 600m voor de allerkleinsten.
{{% /imgandtxt %}}

### Ijshoeve Nicky

Knooppunt 43

Via enkele leuke binnenwegen zet je de route verder. Even tijd voor een stop? Dan kan je bij ijshoeve Nicky terecht voor een heerlijk ijsje, helemaal ambachtelijk bereid. Ook de pannenkoeken zijn een echte aanrader. Maar er valt nog meer te beleven. Zo kan je een kijkje nemen op de dierenweide naast de ijshoeve.### Leirekensroute

{{% imgandtxt url="https://www.routen.be/sites/default/files/public/styles/background_image/public/2022-08/Brasserie-de-Graankorrel.jpg" alt="Leirekensroute" %}}
Knooppunt 44-34

De Leirekensroute is een fietspad dat Aalst met Londerzeel verbindt over de vroegere spoorwegverbinding. Waar vroeger het station was, kan je nu een leuke horecazaak terugvinden, ingericht alsof je in een trein zit: ’t Stationneke. Maar er zijn nog andere leuke horecazaken te ontdekken langs de Leirekensroute. Volgende stop is de Loereman, een gezellige en kindvriendelijke zomerbar (open van mei tot september) gevolgd door De Graankorrel, een brasserie met smakelijk eten, lekker drinken en goede muziek.
{{% /imgandtxt %}}

### Carnavalswerkhallen

{{% imgandtxt url="https://www.routen.be/sites/default/files/public/styles/background_image/public/2022-08/Carnavalswerkhallen-utopia.jpg" alt="Carnavalswerkhallen" %}}
Knooppunt 34

Dat je de carnavalsstad Aalst nadert, wordt al snel duidelijk. Vlak voor je Aalst binnen fietst, rijd je langs de de carnavalswerkhallen. De hallen bieden onderdak aan verschillende Aalsterse carnavalgroepen. Hier werken ze aan hun praalwagens die tijdens carnaval zullen meerijden in de stoet. ‘Team Alosta’ gaf de hallen kleur met graffiti.
{{% /imgandtxt %}}

### Aalst

{{% imgandtxt url="https://www.routen.be/sites/default/files/public/styles/background_image/public/2021-05/Werfplein_aalst.jpg" alt="Aalst" %}}
Knooppunt 37

Wijk bij knooppunt 37 zeker even van de route af en volg de Molenstraat naar de Grote Markt van Aalst, nog zo’n gezellig plein. Ook hier kan je genieten van leuke terrasjes en een zicht op verschillende mooie gebouwen zoals het schepenhuis, het stadhuis, de Borse van Amsterdam en Herberg Graaf van Egmond
{{% /imgandtxt %}}

### Jaagpad Dender

{{% imgandtxt url="https://www.routen.be/sites/default/files/public/styles/background_image/public/2020-09/fietsen%20Dendervallei.jpg" alt="Jaagpad Dender" %}}
Knooppunt 28-91

Via het jaagpad langs de Dender keer je terug naar Dendermonde.
{{% /imgandtxt %}}

### Dendermonde

Knooppunt 91


