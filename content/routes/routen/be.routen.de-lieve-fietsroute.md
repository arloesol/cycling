---
title: "De Lieve Fietsroute"
subtitle: "Op deze route neemt 't Liefken - zoals het kanaal De Lieve in de volksmond wordt genoemd - je mee op een rustige tocht door het Meetjesland"
date: "2022-11-09"
description: "Op deze route neemt 't Liefken - zoals het kanaal De Lieve in de volksmond wordt genoemd - je mee op een rustige tocht door het Meetjesland"
region: "flanders"
source: "be.routen"
ext_url: "https://www.routen.be/de-lieve-fietsroute"
gpx: "routen/de-lieve-fietsroute.gpx"
length: 40
tags:
 - "flanders"
 - "short"
categories:
 - "official"
 - "route"
---

## Let's Go ! 

Op deze route neemt 't Liefken - zoals het kanaal De Lieve in de volksmond wordt genoemd - je mee op een rustige tocht door het Meetjesland. Over rustige landwegen fiets je langs imposante kastelen, weidse vergezichten, en stemmige dorpskernen.

## On route

### Kasteel Van Wippelgem

{{% imgandtxt url="https://www.routen.be/sites/default/files/public/styles/background_image/public/2020-04/Troast.jpg" alt="Kasteel van Wippelgem" %}}
Startpunt

Kom je met de auto om deze lus te fietsen? Dan parkeer je best aan het Kasteel van Wippelgem, een prachtig kasteel met aangrenzend domein van maar liefst 27 hectare. Het kasteel kan je enkel binnenin bewonderen als je het afhuurt voor evenementen, feestelijkheden, huwelijken ... Het kasteeldomein is wel vrij toegankelijk van zonsopgang tot zonsondergang, en je kan er heerlijk wandelen of fietsen.Let op: Start je deze route aan een ander knooppunt? Dan moet je aan knooppunt 40 een paar honderd meter van de route afwijken om het kasteel te bewonderen.
{{% /imgandtxt %}}

### Evergem

{{% imgandtxt url="https://www.routen.be/sites/default/files/public/styles/background_image/public/2022-02/POI%20Nouvellune.JPG" alt="Evergem" %}}
Knooppunt 44-35

Tussen de knooppunten 44 en 35 fiets je door Evergem, waar je bij verschillende horecazaken je honger en dorst kan stillen. Bij bistro De Orangerie kan je terecht voor lunch of iets zoets in de namiddag. Bij Novellune kan je dan weer lunchen in prachtig kader.
{{% /imgandtxt %}}

### Kasteel Van Lovendegem

{{% imgandtxt url="https://www.routen.be/sites/default/files/public/styles/background_image/public/2022-03/WhatsApp%20Image%202022-03-23%20at%2015.02.20.jpeg" alt="Kasteel van Lovendegem" %}}
Knooppunt 23

In Lovendegem fiets je door de statige Kasteeldreef. Al van ver zie je het Kasteel van Lovendegem verschijnen. Dit indrukwekkende kasteel is helaas niet toegankelijk, maar ook vanop een afstand is het prachtig om naar te kijken.
{{% /imgandtxt %}}

### Kanaal Gent-Brugge

{{% imgandtxt url="https://www.routen.be/sites/default/files/public/styles/background_image/public/2022-03/WhatsApp%20Image%202022-03-23%20at%2015.02.19%20%282%29.jpeg" alt="Kanaal Gent-Brugge" %}}
Tussen de knooppunten 12 en 6 fiets je een prachtig stukje langs het kanaal Gent-Brugge in Merendree. Je passeert ook de Sluis van Schipdonk, waar het kanaal Gent-Brugge kruist met het Schipdonkkanaal. Aan de sluis vind je een picknickbankje met een indrukwekkend zicht op het water. Genieten!
{{% /imgandtxt %}}

### Zomergem

Ongeveer halverwege de route kan je pauzeren in Zomergem. Bij 't Zoet Gemoed bijvoorbeeld, het bekendste koffiehuis van Zomergem met een gezellig terras en een lekkere menukaart. Hier moet je zijn om vanaf 15u hét gebakje van de streek te proeven. Het Somerghems appelgebak is een streekdelicatesse, uitgevonden door de eigenaar en patissier Gert Verschelde.### De Lieve

{{% imgandtxt url="https://www.routen.be/sites/default/files/public/styles/background_image/public/2020-06/Beirtjesbrug%20Lieve%20David%20Samyn.jpg" alt="De Lieve" %}}
Knooppunt 9-30

Dé blikvanger van deze route is het stuk waarop je langs de Lieve fietst. Wist je dat dit het oudste kanaal van Vlaanderen - en waarschijnlijk zelfs van Europa - is? Ooit moesten de schippers uit de streek helemaal via de Schelde omvaren om aan de kust te geraken. Een tocht die heel wat tijd opslorpte. Dus besliste men om simpelweg een kanaal te trekken van Gent naar Damme. Hoewel het eeuwenlang een cruciale levensader was voor de dorpen en steden in de buurt, geraakt het toch in onbruik. Vele stukken van het kanaal zijn dichtgegooid. Maar hier en daar schittert ’t Liefken nog als vanouds.
{{% /imgandtxt %}}

### Beirtjesbrug

{{% imgandtxt url="https://www.routen.be/sites/default/files/public/styles/background_image/public/2020-06/Beirtjesbrug%20Lieve%20David%20Samyn.jpg" alt="Beirtjesbrug" %}}
Knooppunt 15

Veel lieflijker dan aan de Beirtjesbrug wordt de Lieve niet: hier hangen koppeltjes wel eens een slotje als teken van eeuwige trouw.
{{% /imgandtxt %}}

### Troast 

{{% imgandtxt url="https://www.routen.be/sites/default/files/public/styles/background_image/public/2021-11/Koffiebar-Troast-3.jpg" alt="Troast " %}}
Knooppunt 42

Even bekomen van al dat fietsen? Dat kan bij Troast, een koffiebar gevestigd in het voormalige hoveniershuis van het Kasteel van Wippelgem. Op de menukaart vind je koffie en zoetigheden, maar ook lunchgerechten en alles om te aperitieven. Aanrader!
{{% /imgandtxt %}}

### Kasteel Van Wippelgem


