---
title: "Tussen Waasmunster En Lokeren Fietsroute"
subtitle: "Laat je op deze fietsroute tussen Waasmunster en Lokeren leiden door de Durme, ooit 100 kilometer lang maar vandaag gereduceerd tot 26 kilometer"
date: "2022-11-09"
description: "Laat je op deze fietsroute tussen Waasmunster en Lokeren leiden door de Durme, ooit 100 kilometer lang maar vandaag gereduceerd tot 26 kilometer"
region: "flanders"
source: "be.routen"
ext_url: "https://www.routen.be/tussen-waasmunster-en-lokeren-fietsroute"
gpx: "routen/tussen-waasmunster-en-lokeren-fietsroute.gpx"
length: 33
tags:
 - "flanders"
 - "short"
categories:
 - "official"
 - "route"
---

## Let's Go ! 

Laat je op deze fietsroute tussen Waasmunster en Lokeren leiden door de Durme, ooit 100 kilometer lang maar vandaag gereduceerd tot 26 kilometer. De rivier neemt je mee langs de prachtige natuurgebieden die ze vormde, zoals de Daknamse Meersen, de Durmemeersen en het Molsbroek. Maar ook cultuurliefhebbers worden op hun wenken bediend. Zo fiets je langs het Nobelpad - een interactieve kunstroute over Reynaert de vos - en het kasteel van Blauwendael.

## On route

### Waasmunster

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220512_133244.jpg" alt="Waasmunster" %}}
Knooppunt 39

Het gezellige centrum van Waasmunster is een beschermd dorpszicht. De parochie van Waasmunster is de oudste in het Waasland. Ze werd voor het eerst vermeld tijdens de 12de eeuw, maar bestaat wellicht al van daarvoor.
{{% /imgandtxt %}}

### Kasteel En Domein Blauwendael

{{% imgandtxt url="https://www.routen.be/sites/default/files/public/styles/background_image/public/2020-04/Waasland_park%20blauwendael_waasmunster.jpg" alt="Kasteel en domein Blauwendael" %}}
Knooppunt 39-29

In het begin van de 17e eeuw werd hier een herenhuis gebouwd dat bekend stond als 'Het huys int midden van't durp'. In 1889 werd een nieuw kasteel gebouwd in Vlaamse neorenaissancestijl. Het 4,5 hectare grote park rond het kasteel is altijd vrij toegankelijk. Instagramtip: Naast het kasteel staat er een groot hart, ideaal voor een foto met je geliefde.
{{% /imgandtxt %}}

### De Durmemeersen 

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220512_135256.jpg" alt="De Durmemeersen " %}}
Knooppunt 39-29

Dit natuurgebied is ontstaan langs de oevers van de Durme. De rivier snijdt het natuurgebied doormidden, en is met haar getijdenwerking zeer bepalend voor het landschap. Hier wordt door vzw Durme volop ingezet op het terugbrengen van de originele plant- en diersoorten. Het landschap bestaat uit graslanden en rietvelden met enkele zeldzame bloemsoorten, zoals de spindotterbloem.
{{% /imgandtxt %}}

### Het Molsbroek

{{% imgandtxt url="https://www.routen.be/sites/default/files/public/styles/background_image/public/2020-03/Waasland_Het%20Molsbroek_Lokeren.png" alt="Het Molsbroek" %}}
Knooppunt 29-27

Verder stroomopwaarts ligt het Molsbroek, nog zo'n natuurgebied dat ontstond langs de oevers van de Durme. Het staat bekend om haar waterrijke en moerassige landschap. Vanaf de verhoogde fietsdijk heb je een mooi zicht op het geheel en kan je misschien een van de vele soorten watervogels spotten, zoals de woudaap, geoorde fuut, zomertaling, waterral, porseleinhoen, blauwborst, ...
{{% /imgandtxt %}}

### Lokeren

{{% imgandtxt url="https://www.routen.be/sites/default/files/public/styles/background_image/public/2021-11/preview_DSC_3318.jpg" alt="Lokeren" %}}
Knooppunt 27-24

Via het jaagpad langs de Durme rijd je rond het centrum van Lokeren. Maak zeker eens een kleine omweg naar het centrum om een terrasje te doen op de levendige markt. Aanraders zijn Leut, CultuurCafé, en Bar Copine. Daarna fiets je via een oude spoorlijn, nu omgebouwd tot fiets- en wandelpad, richting Daknam.
{{% /imgandtxt %}}

### Daknamse Meersen

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220512_104750.jpg" alt="Daknamse Meersen" %}}
Knooppunt 23-20

Je rijdt nu dwars door de Daknamse Meersen, het derde natuurgebied op je route. In dit rustige natuurgebied vind je enkele zeldzame moerasplanten, zoals moeraskruiskruid, waterdrieblad, wateraardbei, groot blaasjeskruid, waterviolier, holpijp en verschillende fonteinkruiden. In een schraal stukje hooiland groeit ook de zeldzame vleeskleurige orchis.
{{% /imgandtxt %}}

### Nobelpad

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220512_105806.jpg" alt="Nobelpad" %}}
Knooppunt 23-20

Het rustige dorpje Daknam is al eeuwenlang in de ban van het verhaal van Reinaert de vos. In het landelijke Catharinastraatje is een interactieve kunstroute gemaakt rond de verschillende personages in het verhaal. Bij ieder figuur scan je een QR-code die je een opdracht laat uitvoeren in thema. Het pad eindigt bij de troon van koning Nobel, ook de ideale plek voor een picknick!
{{% /imgandtxt %}}

### Keysershof

{{% imgandtxt url="https://www.routen.be/sites/default/files/public/styles/background_image/public/2022-05/browse_1.jpg" alt="Keysershof" %}}
Knooppunt 1

Wijk je aan knooppunt 1 een paar meter van je route af, dan stoot je op restaurant Keysershof. Idyllischer dan dit wordt een terras niet, pal aan de Moervaart en in de schaduw van de Sinaaibrug.
{{% /imgandtxt %}}

### Belsele

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220512_123415.jpg" alt="Belsele" %}}
Knooppunt 33-37

Via het oud station van Sinaai rijd je langs de spoorlijn richting Belsele. Op het kerkplein kan je genieten van een terrasje in café De Oude Zwaan.
{{% /imgandtxt %}}

### Waasmunster


