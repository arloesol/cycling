---
date: "2022-11-09"
title: Leopoldkanaal Fietsroute
subtitle: Vlak bij de grens met Nederland bol je door een prachtig stukje Meetjesland, langs het Leopoldkanaal, langs kreken en door vergeten vissersdorpjes
description: Vlak bij de grens met Nederland bol je door een prachtig stukje Meetjesland, langs het Leopoldkanaal, langs kreken en door vergeten vissersdorpjes
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/leopoldkanaal-fietsroute
routes:
    - name: Main
      gpx: routen/leopoldkanaal-fietsroute.gpx
      length: 60540
      up: 94
      down: 94
      minheight: -1
      maxheight: 7
      minslope: -4.1
      maxslope: 6
      avgposslope: 0.6
      avgnegslope: -0.6
      slopehisto:
        - 4243
        - 115
        - 70
        - 0
        - 0
      effortlevel: 2.118
      minlat: 51.22306
      minlon: 3.44674
      maxlat: 51.27643
      maxlon: 3.75154
---

## Let's Go ! 

Vlak bij de grens met Nederland bol je door een prachtig stukje Meetjesland, langs het Leopoldkanaal, langs kreken en door vergeten vissersdorpjes. Hier liggen de mooie verhalen en dito terrasjes voor het grijpen. Een ideale dagtrip!

## On route

### Godshuis

{{% imgandtxt url="https://www.routen.be/sites/default/files/public/styles/background_image/public/2020-07/preview_Meetjeslandse%2Bkreken-45.jpg" alt="Godshuis" %}}
Knooppunt 90

Fiets of wandel je van aan je startpunt even de Dorpsstraat in, dan zie je het imposante Godshuis staan. Midden de 19de eeuw liet de gefortuneerde en godvruchtige juffrouw Antonia Van Damme hier een complex bouwen dat dienstdeed als klooster, verzorgingstehuis, weeshuis en ziekenhuis.Jarenlang huisde in dit fraaie gebouw - 75 meter lang en 56 meter breed - na een grondige restauratie een luxueus hotel met feestzaal en bistro. Vandaag wacht het op een nieuwe bestemming.
{{% /imgandtxt %}}

### Sentse Kreken

Knooppunt 90-86-83

Eens Sint-Laureins uit, duik je volop de ‘Sentse’ kreken - die van Sint-Laureins - in, langs uitzichten waar je stil van wordt. De eerste kreek op je route is de Vrouwkenshoekkreek: ooit één van de mooiste in de regio, maar in de jaren ’50 van de vorige eeuw grotendeels opgevuld met baggerspecie tijdens de verbreding en verdieping van het Leopoldkanaal. Vandaag is de monumentale kreek in ere hersteld, wat voor een indrukwekkend stukje natuur zorgt.Wat verderop ligt een wonderlijk plekje waar de Blokkreek en de Hollandersgatkreek elkaar kussen. Ideaal voor die selfie, maar toch vooral om je picknick uit je rugzak te halen en te genieten van dit stille, romantische stukje polder.### Provinciaal Sportcentrum De Boerekreek

{{% imgandtxt url="https://www.routen.be/sites/default/files/public/styles/background_image/public/2020-04/Boerekreek.jpg" alt="Provinciaal Sportcentrum De Boerekreek" %}}
Knooppunt 75

Met zijn 6 kilometer en een oppervlakte van 38 hectare is de Boerekreek de langste en grootste kreek ten zuiden van de Westerschelde. Aan de oevers verwelkomt het gelijknamige Provinciaal Sportcentrum scholen en groepen die hier komen zeilen, surfen, kajakken en paardrijden.Voor de liefhebbers: vanaf knooppunt 83 kan je hier de Mindful Walk volgen, een yogapad van 9,5 kilometer, en er staat ook een altijd toegankelijke vogelkijkhut om wilde eenden, buizerds, torenvalken en kolganzen te spotten.
{{% /imgandtxt %}}

### Oudemanskreek En De Roste Muis

{{% imgandtxt url="https://www.routen.be/sites/default/files/public/styles/background_image/public/2020-12/foto%20waterland%20winter.jpg" alt="Oudemanskreek en De Roste Muis" %}}
Knooppunt 43

Restaurant De Roste Muis is een pareltje en misschien wel de bekendste horecazaak in de Meetjeslandse polders. Vraag na dat bord paling op Sentse wijze of dat rondje Muizenbier zeker waar die geestige naam vandaan komt!Van op het terras pik je ook een streepje kunst mee: in het water van de Oudemanskreek staat de beeldgroep ‘Als de vos de passie preekt’, een prekende Reynaert voor een rij van zes ganzen op een slanke brug. Al sinds 1995 goed voor één van de meest gefotografeerde plekjes van met Meetjesland!
{{% /imgandtxt %}}

### Watervliet

{{% imgandtxt url="https://www.routen.be/sites/default/files/public/styles/background_image/public/2020-05/Dorpshart.jpg" alt="Watervliet" %}}
Knooppunt 46-60

Watervliet werd verkozen tot een van de 15 mooiste dorpjes van Vlaanderen, en dat heeft alles te maken met het Stee: het centrale dorpsplein met de majestueuze Onze-Lieve-Vrouw-Hemelvaartkerk, die men ter plaatse ‘de kathedraal van het Noorden’ noemt omwille van haar opmerkelijke architectuur en vooral haar buitengewoon rijk interieur.Binnenin hangt het schilderij ‘Nood Gods’ van de Meester van Frankfurt, een van dé topwerken van de Vlaamse Primitieven. De man uiterst rechts op het middenpaneel is wellicht een zelfportret van de schilder. Het begrip 'Nood Gods' slaat op het verdriet van Maria en anderen rond het lichaam van Jezus.
{{% /imgandtxt %}}

### Doden Draad

{{% imgandtxt url="https://www.routen.be/sites/default/files/public/styles/background_image/public/2021-02/preview_boekhoute7.jpg" alt="Doden draad" %}}
Knooppunt 49-89

Tijdens WOI plaatsten de Duitsers langs de hele Belgisch-Nederlandse grens een elektrische versperring die onder een spanning van 2000 volt stond. Deze ‘Dodendraad’ moest spionnen, Belgische oorlogsvrijwilligers, Duitse deserteurs en smokkelaars tegenhouden die van het bezette België naar het vrije Nederland wilden, of verder wilden vluchten naar Engeland. Bij die ‘Dodendraad’ vonden in de grensstreek tussen Knokke over Sint-Laureins tot voorbij Zelzate nog 1000 mensen de dood.Tussen knooppunt 49 en 89 reconstrueerden Meetjeslandse gidsen een stuk van ‘Den Draad’, aan het Isabellagemaal staat een kunstwerk van Wesley Meuris ter herdenking van de slachtoffers. Het wil tegelijk verwijzen naar de kracht en de impact tussen gebieden, culturen en bevolkingsgroepen.
{{% /imgandtxt %}}

### Boekhoute

{{% imgandtxt url="https://www.routen.be/sites/default/files/public/styles/background_image/public/2021-02/preview_boekhoute16.jpg" alt="Boekhoute" %}}
Knooppunt 50

Van de late middeleeuwen tot in de jaren ‘50 was Boekhoute een vissersdorp dat via een zijarm verbonden was met de Westerschelde. Omdat men de verzanding niet meer kon tegenhouden, werd beslist de zijarm definitief te dempen. Op het markplein van dit ‘vissersdorpje zonder haven’ staat nog een oude vissersboot.Een straat met de naam ‘Haven’ herinnert weemoedig aan het roemrijke visserijverleden. In het Bezoekerscentrum loopt ook een boeiende expo over de Grote Vrouwen van Boekhoute die tijdens WOI lijf en leven overhadden voor het vaderland. Mét spannend smokkelpad voor de kinderen!
{{% /imgandtxt %}}

### Eiland Strobrugge

Knooppunt 6-5

Aan het eiland Strobrugge, het Meetjeslandse uiteinde van het Leopoldkanaal, vloeien het Schipdonkkanaal en het Leopoldkanaal net niet samen. Hier zijn ook nog sporen te vinden van de Lieve, het allereerste kanaal dat in onze contreien werd gegraven en dat de Gentse binnenwateren verbond met Damme.### Leopoldkanaal

{{% imgandtxt url="https://www.routen.be/sites/default/files/public/styles/background_image/public/2020-03/Leopoldskanaal_DavidSamyn.jpg" alt="Leopoldkanaal" %}}
Knooppunt 5-12-92-90

Dit kanaal tussen Knokke en Boekhoute dankt zijn naam aan Belgiës eerste koning Leopold I, die het in 1840 liet graven om de afwatering van het Meetjesland te verzekeren. Nu, meer dan 180 jaar later, maakt het integraal deel uit van het polderlandschap en van de recente geschiedenis van deze streek.
{{% /imgandtxt %}}

### Knooppunt 90


