---
title: "Schelde Fietsroute"
subtitle: "Gezellige terrasjes onderweg"
date: "2022-11-09"
description: "Gezellige terrasjes onderweg"
region: "flanders"
source: "be.routen"
ext_url: "https://www.routen.be/schelde-fietsroute"
gpx: "routen/schelde-fietsroute.gpx"
length: 138
tags:
 - "flanders"
 - "long"
categories:
 - "official"
 - "route"
---

## Let's Go ! 

Gezellige terrasjes onderweg. Verwennerij in zalige logies. Natuur, cultuur en het heerlijke geroezemoes van grote en kleinere steden. Laat de Schelde je gids zijn in deze 3 dagen durende fietstrip.

Tip: De Schelderoute is een A-B route en geen lus. Fiets je van Oudenaarde naar Antwerpen, dan vertrek je best met de trein. In Antwerpen vind je gratis parking op de Scheldekaaien-Cockerillkaai. Fiets van daar naar het Centraal Station, neem je fietsen mee op de trein en spoor via Gent naar Oudenaarde.

## On route

### Dag 1: Markt, Oudenaarde – Keizerpark Gent 

Het traject van Oudenaarde naar Gent is 34 kilometer. Peanuts voor gretige fietsers. Te doen in een namiddag. Plan je treinrit in met aankomst in Oudenaarde rond 12u. Logeer je liefst ook een nachtje in Oudenaarde, boek dan een kamer in het fietsvriendelijke Hotel Leopold.### Stadsmuseum Mou

{{% imgandtxt url="https://www.routen.be/sites/default/files/public/styles/background_image/public/2020-10/mou.jpg" alt="Stadsmuseum MOU" %}}
Knooppunt 96

Je start op de markt van Oudenaarde, waar het laatgotische stadhuis het zicht domineert. Binnen vind je het stadsmuseum MOU, een must voor liefhebbers van zeldzame luxeartikelen. Hier hangen uitzonderlijke wandtapijten. Oudenaarde was er tussen de 14de en de 18de eeuw wereldberoemd voor.Rond de markt vind je terrassen van tal van restaurants en cafés, waar je na je bezoek aan het MOU nog even krachten kan opdoen voor je tocht aan te vatten. Zet je fiets op slot. En neem je tijd!
{{% /imgandtxt %}}

### Oud Bruin Proeven

{{% imgandtxt url="https://www.routen.be/sites/default/files/public/styles/background_image/public/2020-03/BrouwerijLiefmans.jpg" alt="Oud Bruin proeven" %}}
Knooppunt 96-95-93-92

Oudenaarde is de stad van het Oud Bruin, een oud Vlaams bier dat hier o.a. door Brouwerij Liefmans wordt gebrouwen. Met zijn 5% en zijn ietwat zurige smaak is het een ideale dorstlesser die niet meteen in de koersbenen kruipt. Eentje kan geen kwaad. Je fietst aan de legendarische brouwerij voorbij ter hoogte van knooppunt 92.
{{% /imgandtxt %}}

### Huis Beaucarne

{{% imgandtxt url="https://www.routen.be/sites/default/files/public/styles/background_image/public/2020-07/preview_TOV_Huis_Beaucarne_Ename-2.jpg" alt="Huis Beaucarne" %}}
Knooppunt 92-86

Even voorbij Oudenaarde kom je aan de historische bakermat van Oudenaarde. Het naburige dorpje Ename ontstond al in de negende eeuw, rond een verdwenen Benedictijnenabdij waarvan de fundamenten werden blootgelegd.In het dorpje ligt Huis Beaucarne, een eetcafé en een uniek huiskamermuseum (annex theehuis), met een onverwachts grote stadstuin met eeuwenoude planten en bomen. Wijk even af van het traject, richting knooppunt 79, om het te ontdekken. Vanaf 9 juni opent het zijn deuren.
{{% /imgandtxt %}}

### Oude Abdij Ename

{{% imgandtxt url="https://www.routen.be/sites/default/files/public/styles/background_image/public/2020-04/Luchtfoto-PAM-Ename.jpg" alt="Oude abdij Ename" %}}
Knooppunt 86-81

Iets voorbij knooppunt 86 zie je op je rechterkant de restanten van de oude abdij van Ename, de Archeosite Ename. Binnen vind je een vaste opstelling, met o.a. een VR-zicht op de oude abdij, maar ook enkele tijdelijke exposities. De site kan je vrij bezoeken, maar tickets voor de expo’s boek je best online.
{{% /imgandtxt %}}

### Rijtmeersen

{{% imgandtxt url="https://www.routen.be/sites/default/files/public/styles/background_image/public/2021-01/preview_Oudenaarde_De_Rijtmeersen-46.jpg" alt="Rijtmeersen" %}}
Knooppunt 81-61-62

Vanaf knooppunt 81 fiets je langs het klein natuurgebiedje De Rijtmeersen, een lappendeken van braakliggende stukken, ruigtes, wilgenbosjes en enkele graslanden en akkers. Er huizen drie opvallende bewoners: konijnen, gallowayrunderen en konikpaarden.Fietsers kunnen vlak door de Rijtmeersen de doorsteek maken tussen de Ohiobrug aan knooppunt 81 en knooppunt 62 verderop. Wie liever asfalt onder zijn wielen houdt, blijft op het rechte pad en volgt de bordjes.
{{% /imgandtxt %}}

### Dorpskern Zevergem

{{% imgandtxt url="https://www.routen.be/sites/default/files/public/styles/background_image/public/2020-07/Terrasjes%20tussen%20Leie%20en%20Schelde-34.jpg" alt="Dorpskern Zevergem" %}}
Knooppunt 62-65-55-43-38-29-32-40

Via knooppunt 40 bereik je de dorpskom van Zevergem, een mooie tussenstop voor een coupe hoeve-ijs, een croque of een pannenkoek met bruine suiker aan de Ponthoeve, of een drankje aan het Boldershof, een heerlijk typisch dorpscafé. Beide liggen weg van je traject langs het Scheldepad, maar geen nood: via een ommetje langs knooppunten 34, 30 en 6 kom je opnieuw op je traject aan knooppunt 3.
{{% /imgandtxt %}}

### Gent

{{% imgandtxt url="https://www.routen.be/sites/default/files/public/styles/background_image/public/2020-06/preview_keizerpark13.jpg" alt="Gent" %}}
Knooppunt 40-3-82-5

Het Keizerpark is een eeuwenoude poort naar het centrum van Gent. Hier sla je linksaf richting knooppunt 31 om een overvloed van cafés, restaurants en logies te vinden die je met open armen ontvangen. Je fietst langs de Visserij naar de jachthaven, waar aan de overzijde de oudste ruïnes van Gent staan, de Sint-Baafsabdij.Het centrum bereik je via een kort ritje richting knooppunt 4. Zo ga je dwars door de ‘kuip’ van Gent, langs de Sint-Baafskathedraal naar de gezellie binnenstad. Tijd voor ontspanning, gastronomie, of dolce far niente op de talrijke terrasjes! Gewoon genieten van het buiten zijn! Gent heeft ook heel wat fietsvriendelijke logies om er te overnachten.
{{% /imgandtxt %}}

### Dag 2: Centrum Gent – Dendermonde

Van Gent naar Dendermonde is 40 kilometer fietsen, met 1 veerpont op je pad. Reken op 3 uur zonder tussenstops. Dat geeft je tijd om rustig aan de dag te beginnen. Geniet van een uitgebreid ontbijt, vraag om een lunchpakket bij je logies, of sla wat proviand in voor een picknick onderweg. Vertrek rond 11u. Zo kom je in de namiddag aan in Dendermonde.### Het Keizerpark

{{% imgandtxt url="https://www.routen.be/sites/default/files/public/styles/background_image/public/2020-09/preview_TOV_Gentbrugse_Meersen-18.jpg" alt="Het Keizerpark" %}}
Knooppunt 5-7

Je verlaat Gent via dezelfde knooppunten 31 en 5, om opnieuw de rechteroever van de Schelde te vinden. Eens door het Keizerpark, aan knooppunt 5, sla je over het fietsbrugje linksaf en al gauw laat je de bebouwing achter je. Vanaf nu is er enkel nog groen.De Gentbrugse Meersen is een 240 hectare groot natuurgebied waar vrije koeien en weide- en water- en roofvogels een gelukkig leven leiden. Lokale wandelaars, fietsers en vogelliefhebbers vinden er momenten van heerlijk escapisme, weg uit de drukte van de stad.  Dit is de ideale plek voor een picknick, of een second breakfast. Strijk neer in de buurt van het Vredesmonument, kijk rond en geniet mateloos. Tijd zat om te fietsen vandaag.
{{% /imgandtxt %}}

### In Het Spoor Van De Rechtvaardige Rechters

{{% imgandtxt url="https://www.routen.be/sites/default/files/public/styles/background_image/public/2020-04/rode%20heuvel%20Wetteren%20%C2%A9%20David%20Samyn.jpg" alt="In het spoor van de Rechtvaardige Rechters" %}}
Knooppunt 7-12-22-66-34

Je fietst de Gentbrugse Meersen uit via de Heusdenbrug en steekt over naar de linkeroever van de Schelde. Zo fiets je richting Wetteren, de kleine provinciestad die vooral bekend is als woonplaats van de vermeende dief van de Rechtvaardige Rechters, het verdwenen paneel van het Lam Gods. Arsène Goedertier was koster van de Sint-Gertrudiskerk die je vindt na een passage – richting knooppunt 40 – over de imposante fietsbrug aan knooppunt 34. Even rondneuzen hier. Wie weet wat je vindt.
{{% /imgandtxt %}}

### Kalkense Meersen

{{% imgandtxt url="https://www.routen.be/sites/default/files/public/styles/background_image/public/2020-03/Kalkense%20Meersen%20Wetteren.jpg" alt="Kalkense Meersen" %}}
Knooppunt 34-37-41-42-46-45

Tussen knooppunt 34 en 46 fiets je langs de Kalkense Meersen, een wandelgebied dat de moeite waard is voor een zijsprongetje. In de maand juni staan de meersen in bloei. Velden staan er tot een meter hoog getooid met prachtige bloemen. Café Den Aard (aan knooppunt 42) leent zich perfect voor een tussenstop.Vanop het terras heb je zicht op het veer dat fietsers en voetgangers vanuit Schellebelle naar de linkeroever brengt. Den Aard heeft trouwens ook een heerlijke kaart. Nog een reden om daar te zijn.
{{% /imgandtxt %}}

### Het Riekend Rustpunt

{{% imgandtxt url="https://www.routen.be/sites/default/files/public/styles/background_image/public/2020-02/Riekend_Rustpunt_Berlare1.jpg" alt="Het Riekend Rustpunt" %}}
Knooppunt 45-65

Ter hoogte van knooppunt 65 vind je het meest ongewone museum dat je kan bedenken. In Het Riekend Rustpunt ontdek je de kleine geschiedenis van de lucratieve ruilhandel in mest, tussen Gent en het buitengebied, in vroegere tijden. Mocht je het je afvragen: dit is wel degelijk een welriekende tussenstop. Foto’s vertellen het verhaal. Fiets even rechtdoor aan knooppunt 65 om het te vinden.  Keer op je passen terug om je tocht te hervatten.
{{% /imgandtxt %}}

### Het Oud Brughuys

{{% imgandtxt url="https://www.routen.be/sites/default/files/public/styles/background_image/public/2020-03/Oud%20Brughuys%20Berlare.jpg" alt="Het Oud Brughuys" %}}
Knooppunt 65-68

Aan knooppunt 68 vind je café Het Oud Brughuys, een toppertje op je traject, met een zonnig terras aan de Schelde. Geuzeliefhebbers krijgen hier de ideale dorstlesser: Lambiek van ‘t vat. Als het vat leeg is, is er nog altijd een Mariage Parfait van Boon. Of een andere vloeibare delicatesse. Strijk hier absoluut even neer en vraag naar de geschiedenis van de Schoonaardebrug over de Schelde. Die kreeg het zwaar te verduren in WOI.Een obscuur gedenkteken aan de oever, op enkele meters van het terras, is een stille getuige van een zware strijd. Honger stil je aan de overkant in Het Palinghuis, al vier generaties lang de fiere leverancier van een onbetwiste streekspecialiteit.
{{% /imgandtxt %}}

### Met De Veerboot

{{% imgandtxt url="https://www.routen.be/sites/default/files/public/styles/background_image/public/2021-04/Teaser%20foto_Veer%20appels%20berlare_Scheldebroeken%20wandelroute.jpg" alt="Met de Veerboot" %}}
Knooppunt 68-74-76

Het veer tussen Appels en Berlare is een van de twaalf voet- en fietsveren die zo typisch zijn voor Scheldeland. Het zou dateren uit 1253 en geldt meteen ook als het oudste. De veerboot vaart uit om het halfuur, behalve om 12u30, want dan gaat de veerman lunchen.De wachttijd overbruggen doe je met een streekbiertje in taverne Het Veerhuis, ooit verkozen tot strafste café van Vlaanderen en te zien in de film Mira met Jan Decleir en Willeke van Ammelrooy. Voor culinaire verfijning kan je terecht in restaurant Appelsveer aan de overkant van de Schelde, en voor een artisanale coupe in het ijssalon OlliBolli ernaast.
{{% /imgandtxt %}}

### Tijsluis

{{% imgandtxt url="https://www.routen.be/sites/default/files/public/styles/background_image/public/2020-06/preview_tijsluis12.jpg" alt="Tijsluis" %}}
Knooppunt 76-77-87

De tijsluis bij de samenvloeiing van Dender en Schelde dateert uit 1978 en regelt het debiet van de Dender. Ze werd gebouwd om te vermijden dat het Scheldewater bij hoogtij in de Dender vloeit en beschermt de omliggende gebieden voor overstromingen. De Dender zelf is een typische regenrivier: bij zware regenval kan het waterpeil snel stijgen. Verschillende sluizen houden het waterniveau onder controle, zoals even verderop tussen Mespelare en Denderbelle.
{{% /imgandtxt %}}

### Dendermonde

{{% imgandtxt url="https://www.routen.be/sites/default/files/public/styles/background_image/public/2020-07/preview_734417271c4f4d03a9f0f245af43ccfe08eb18a09d9e4ab6847fb7e842d707b3l30b3kcqe57ksnss70rzzcexbkl4f8lvkopie.jpg" alt="Dendermonde" %}}
Knooppunt 87-88-91

De stad waar de Dender in de Schelde uitmondt, ademt geschiedenis. De middeleeuwse gebouwen op en rond de Grote Markt getuigen van een rijk verleden. Dit leeft verder in folkloristische evenementen als de tienjaarlijkse Ros Beiaardommegang en de jaarlijkse reuzenommegang Katuit.Tradities om trots op te zijn, want zowel het Sint-Alexiusbegijnhof, het belfort als het Ros Beiaard en de gildereuzen dragen de status van Werelderfgoed. Vandaag is Dendermonde ook de meest swingende van alle Dendersteden: het Jazz Centrum Vlaanderen en de Honky Tonk Jazz Club zijn al meer dan vijfenvijftig jaar lang gevestigde waarden binnen de Europese jazzscene en blijven dat hopelijk ook na hun heropening later op het jaar.Een terrasje om je tocht af te sluiten vind je op vele plaatsen in de stad, maar vooral rond de Grote Markt. Drink je graag iets lokaals? Bestel een Vicaris van Brouwerij Dilewyns.
{{% /imgandtxt %}}

### Dag 3: Dendermonde - Antwerpen

Van Dendermonde naar Antwerpen is 54 kilometer fietsen, met twee veren op het traject. Reken voor deze etappe op minstens vier uur fietsen, zonder tussenstops. Je fietstocht op het einde inkorten kan ter hoogte van Kruibeke. Daar kan je met je fiets op De Waterbus die je recht naar Het Steen in Antwerpen brengt. Het overwegen waard!### Scheepswerven Baasrode

{{% imgandtxt url="https://www.routen.be/sites/default/files/public/styles/background_image/public/2020-03/Scheepswerven%20Baasrode.jpg" alt="Scheepswerven Baasrode" %}}
Knooppunten 91-58

Halfweg de 18de eeuw telde Baasrode een vijftal scheepstimmerwerven. De laatste scheepswerf sloot in 1986 de deuren. Vandaag is Scheepswerven-Baasrode een van de best bewaarde historische werven van Europa. De Provincie Oost-Vlaanderen bouwt de erfgoedsite uit tot een volwaardig centrum voor varend erfgoed.De bestaande infrastructuur wordt gerenoveerd en er komt een bezoekerscentrum met een permanente tentoonstelling. Op de droogdokken liggen een aantal historische schepen, waaronder binnenschip Lauranda, een gevaarte van 80 ton dat in oktober 2018 onder grote belangstelling van Antwerpen naar Baasrode werd gebracht.
{{% /imgandtxt %}}

### Motorpontje

Knooppunt 58-61

Tussen Moerzeke en Baasrode zet het motorpontje Maiandros voetgangers en fietsers om het halfuur veilig over. Let tijdens het wachten ook even op het verrassende spel van kleine draaikolkjes in het Scheldewater. Die worden veroorzaakt door het inwerken van de getijden op de stroming van de rivier. Baasrode lag op één getijde varen van Antwerpen, zodat boten bij het begin van hoogtij in Antwerpen vier en een half uur later Baasrode bereikten.### Het Driehoeksveer

Knooppunt 61-57-50

Het veer tussen Het Zwijn en Mariekerke wordt al in 1287 vermeld, de verbinding naar Sint-Amands dateert van 1868. Tot 1995 roeide de veerman hier nog naar de overkant. Vandaag is de veerdienst gemotoriseerd. Tijdens het toeristisch seizoen varen er twee veerboten: één naar Sint-Amands en één naar Mariekerke. De rest van het jaar vaart één veerboot afwisselend naar beide dorpen, daarom de naam driehoeksveer.### Sint-Amands

{{% imgandtxt url="https://www.routen.be/sites/default/files/public/styles/background_image/public/2020-08/dorpje%20Sint-Amands.jpg" alt="Sint-Amands" %}}
Knooppunt 67

In Sint-Amands passeer je langs de Schelde het praalgraf van schrijver Emile Verhaeren (1855-1916). Naast zijn geboortehuis is een museum aan de man gewijd. In Sint-Amands kan je uiteraard ook paling- en visgerechten degusteren, van huiselijk (De Veerman) tot verfijnd (Den Amandus en Café d'O) en tegenwoordig vooral uitsluitend op het terras, of als take-away. Café Emile V in Sint-Amands mikt met 180 soorten bieren dan weer op de dorstige passanten.
{{% /imgandtxt %}}

### Paling

Knooppunt 67-76

De inwoners van Hamme maakten dankbaar gebruik van de veerdienst om in Mariekerke en Sint-Amands vis te kopen. Daar werd ook gretig op paling gevist. Vandaag draagt alleen nog Mariekerke de titel van vissersdorp. Het is een belangrijk centrum voor de Vlaamse palinghandel en eind juni het decor voor de jaarlijkse Vis- en Folklorefeesten.### Eten In Het Oud Gemeentehuis

Knooppunt 76-8-6-5-4

In de schaduw van de Weertse Sint-Annakerk serveren chef Axel en zijn team klassieke gerechten voor de grote én de kleine honger. Alleen al voor de omschrijvingen op de menukaart is het Oud Gemeentehuis beslist een stop waard. Specialiteit van het huis is gegrilde steak, maar ook voor een biertje of een pannenkoek ben je welkom in het stijlvolle interieur of op het ruime terras. Reserveren is uiteraard een must!### Volksspellen En Mandenvlechten

{{% imgandtxt url="https://www.routen.be/sites/default/files/public/styles/background_image/public/2020-03/preview_LR_Scheldeland_2019_138.jpg" alt="Volksspellen en mandenvlechten" %}}
Knooppunt 4-3

Streek- en vlechtmuseum De Zilverreiger in Weert is een goede uitvalsbasis om Klein-Brabant van nabij te leren kennen. In het voormalige schoolgebouw maak je kennis met de vlechtnijverheid, die eeuwenlang zeer bepalend was voor de streek.Je kan er oude volksspellen beoefenen, een workshop mandenvlechten volgen of je lippen zetten aan een frisse Slijkneus, een biologisch biertje dat speciaal voor De Zilverreiger wordt gebrouwen. Dat laatste past vast best in dit programma.
{{% /imgandtxt %}}

### 'T Sas

{{% imgandtxt url="https://www.routen.be/sites/default/files/public/styles/background_image/public/2020-06/preview_24099049e1714256af2e1fca6a919265b3ba59bb566b4147a73a981e0f78d212ceb3reci2gm4z1sga2bqpzn54yw457mv.jpg" alt="'t Sas" %}}
Knooppunt 3

De afwateringssluis in de Oude Schelde, een zijarm die in de 13de eeuw van de rivier werd afgesneden, dateert uit 1592 en is het oudste waterbouwkundige bouwwerk in Vlaanderen. Het vroegere sashuis 't Sas, waar volgens de geruchten vaak werd gesmokkeld, gaat prat op lokale gerechten met een seizoensgebonden menu.
{{% /imgandtxt %}}

### Boelwerf

{{% imgandtxt url="https://www.routen.be/sites/default/files/public/styles/background_image/public/2020-03/Boelwerf%20Temse.jpg" alt="Boelwerf" %}}
Knooppunt 3-75

Temse is bekend voor het bouwen: van schepen en bruggen, met name. Tussen 1829 en 1994 lag hier de internationaal vermaarde Boelwerf, waar grote zeeschepen van de helling rolden. De beroemde Temsebrug over de Schelde verbindt de provincies Oost-Vlaanderen en Antwerpen en is een van de langste bruggen van België.De oorspronkelijke brug, die in WO II werd vernietigd, was een ontwerp van Gustave Eiffel. Honger en dorst ga je bij voorkeur te lijf aan de Wilfordkaai in een van de vele horecazaken met zicht op het water.
{{% /imgandtxt %}}

### Oude Steenbakkerijen

Knooppunt 75-74-86

Ter hoogte van Steendorp ontdekten de Romeinen een kleilaag in de ondergrond. Die gebruikten ze voor het maken van aardewerk, pannen en stenen. Zo werd de basis gelegd voor de steennijverheid waaraan Steendorp zijn naam dankt.In 2011 sloot de laatste steenbakkerij de deuren. De site wacht momenteel op een herbestemming. Aan de andere kant van de dijk deed een watergeul van de Schelde dienst als haventje. Vandaag is het een buitendijkse zoetwaterschor met de poëtische naam Kijkverdriet.### Mercator In Rupelmonde

{{% imgandtxt url="https://www.routen.be/sites/default/files/public/styles/background_image/public/2020-03/Waasland_Getijdenmolen_Rupelmonde.jpg" alt="Mercator in Rupelmonde" %}}
Knooppunt 86

Het Scheldedorp Rupelmonde is vooral bekend als de geboorteplaats van Gerardus De Creemer (1512-1594), beter bekend als Mercator. Hij legde de basis van de moderne cartografie. In de Graventoren, een restant van de vroegere waterburcht waar Mercator ooit gevangen zat, werd een museum aan de man gewijd. Vlakbij staat een oude getijdenmolen, die door eb en vloed werd aangedreven. De molen werkt nog steeds en is beschermd als monument
{{% /imgandtxt %}}

### Polders Van Kruibeke

{{% imgandtxt url="https://www.routen.be/sites/default/files/public/styles/background_image/public/2020-03/waasland_polders%20van%20kruibeke_vilda_0.jpg" alt="Polders van Kruibeke" %}}
Knooppunt 86-72-71-54-53

De Polders van Kruibeke zijn een belangrijke schakel in de keten van overstromingsgebieden langs de Schelde, maar vooral ook een heerlijk fiets- en wandelgebied. Slikken, schorren en zeldzame elzenbroekbossen liggen op je parcours. Ze zijn de ideale leefomgeving voor heel wat kwetsbare planten- en diersoorten. Vossen en herten zijn hier kind aan huis.Enkele jaren geleden keerde de bever zelfs terug naar het gebied, en ook de visarend werd hier al gespot. De route leidt je dwars door de polders, langs kreken en over de nieuw aangelegde Ringdijk rond het gebied terug naar de Schelde. Wie z’n fietstocht graag afsluit en binnen het kwartier in Antwerpen belandt, wacht aan knooppunt 53 op De Waterbus en koopt een enkeltje ‘Steen’.
{{% /imgandtxt %}}

### De Kennedy Fietstunnel

{{% imgandtxt url="https://www.routen.be/sites/default/files/public/styles/background_image/public/2020-06/preview_Travelmedia_Toerisme_Scheldeland_2019_Antwerpen-47.jpg" alt="De Kennedy fietstunnel" %}}
Knooppunt 53-49-48-47-20-44

Wie nog krachten over heeft en erop gebrand is om al fietsend op zijn eindpunt aan te komen, krijgt de Kennedy fietstunnel op het traject. Helaas zijn de liften en roltrappen in deze tunnel regelmatig defect. Dat vertellen we er graag bij.Op 'Fietsverbindingen Schelde' check je de status van de roltrappen en liften. Zo ben je meteen op de hoogte van een defect of storing, en raak je op de snelste manier op je bestemming aan de overkant. Misschien check je dat best in de polders van Kruibeke. Dan kan je daar nog aan boord van De Waterbus.
{{% /imgandtxt %}}

### Rechteroever

Knooppunt 44-41-59-57-56

Op de rechteroever van de Schelde, op de Antwerpse kaaien is je eindpunt nabij. Tijd om nog even naar links te kijken en afscheid te nemen van de machtige blauwe gids die je tot hier heeft gebracht. De Schelde stroomt nog even door. Feel free om dat zelf ook te doen, maar vermoedelijk lijkt een terrasje een beter idee.### Knooppunt 56


