---
title: "Ooievaar Fietsroute"
subtitle: "Waar in Lokeren de Zuidlede en Moervaart samenvloeien, ontstaat de Durme"
date: "2022-11-09"
description: "Waar in Lokeren de Zuidlede en Moervaart samenvloeien, ontstaat de Durme"
region: "flanders"
source: "be.routen"
ext_url: "https://www.routen.be/ooievaar-fietsroute"
gpx: "routen/ooievaar-fietsroute.gpx"
length: 42
tags:
 - "flanders"
 - "short"
categories:
 - "official"
 - "route"
---

## Let's Go ! 

Waar in Lokeren de Zuidlede en Moervaart samenvloeien, ontstaat de Durme. Van daaruit stroomt de rivier richting Tielrode, waar ze uitmondt in de Schelde. Deze route stuurt je langs haar oevers, voorbij enkele fraaie natuurgebieden met wuivende rietvelden en zoetwaterschorren. Ideaal voor natuurliefhebbers, want er valt een rijkdom aan zeldzame fauna en flora te ontdekken.

## On route

### Knooppunt 24 - Het Verloren Bos, Lokeren

{{% imgandtxt url="https://www.routen.be/sites/default/files/public/styles/background_image/public/2020-03/Waasland_Verloren%20Bos_Lokeren.png" alt="KNOOPPUNT 24 - Het Verloren Bos, Lokeren" %}}
Startpunt
{{% /imgandtxt %}}

### De Buylaers En Het Molsbroek

{{% imgandtxt url="https://www.routen.be/sites/default/files/public/styles/background_image/public/2020-04/Molsbroek%206%20Lokeren%20TOV.jpg" alt="DE BUYLAERS EN HET MOLSBROEK" %}}
KNOOPPUNT 24-27-29

In het verlengde van het kasteeldomein Verloren Bos ligt de Buylaers, een unieke brok natuur binnen de kern van de stad Lokeren. Hier behielden de meersen van de Durme grotendeels hun historische uitzicht, met weinig beplanting in de vlakte, vochtige hooivelden en rietveldjes. Het Molsbroek wat verderop is met zijn 80 hectare het grootste beschermde natuurreservaat van de streek. Van op de verharde wandeldijk heb je een mooi uitzicht op de uitgestrekte moerasvlakte. Het bezoekerscentrum vertelt over de historiek van het gebied.
{{% /imgandtxt %}}

### Abdij Roosenberg

{{% imgandtxt url="https://www.routen.be/sites/default/files/public/styles/background_image/public/2020-02/Waasland_abdij%20van%20roosenberg_Waasmunster.jpg" alt="ABDIJ ROOSENBERG" %}}
KNOOPPUNT 32-37

Deze abdij, origineel daterend uit de 13de eeuw, lag aanvankelijk aan de Durme maar werd verwoest tijdens de Franse overheersing. In 1975 lieten zusters naast het Landgoed Les Gobelets een nieuwe abdij oprichten: een architecturaal pareltje en een zeldzaam voorbeeld van een hedendaags Gesamtkunstwerk.  Er worden geregeld concerten en lezingen gehouden, en er loopt een permanente tentoonstelling over het turbulente verleden van deze moedige gemeenschap. Op zondagochtend is iedereen hier ook welkom om de eucharistie mee te vieren.
{{% /imgandtxt %}}

### Brasserie Roosenberg 

Alleen kwaliteitsvolle seizoensgebonden producten op je bord en volgens restaurantgids Gault & Millau de beste wijnkaart van het land: dit is een prima adres om de betere brasseriekeuken te combineren met een goed glas. Een volledige fles bestellen is op zo’n fietstocht geen goed idee, maar dat hoeft hier ook niet: een aantal kwaliteitswijnen kan je ook gewoon per halve liter krijgen.### Heide Van Waasmunster

In de bosrijke Heide van Waasmunster was ooit een Romeinse nederzetting, en dwars erdoor loopt nog een oude voetweg van de Durme tot aan de site van de (verdwenen) Abdij van Boudelo in Klein-Sinaai. De Heidekapel aan knooppunt 37 was eeuwenlang een geliefd bedevaartsoord.### Groot En Klein Broek

{{% imgandtxt url="https://www.routen.be/sites/default/files/public/styles/background_image/public/2020-06/Klein-Groot%20Broek%201%20David%20Samyn.jpg" alt="GROOT EN KLEIN BROEK" %}}
KNOOPPUNT 42-47-79

Aan weerszijden van de Mirabrug aan knooppunt 79 legt het Sigmaplan deze twee bijzondere natuurgebieden aan. Door ontpoldering krijgt de Durme meer ruimte en zullen eb en vloed een landschap boetseren van slikken en schorren.
{{% /imgandtxt %}}

### Mirabrug

{{% imgandtxt url="https://www.routen.be/sites/default/files/public/styles/background_image/public/2020-04/Mirabrug_Hamme-david-samyn.jpg" alt="MIRABRUG" %}}
KNOOPPUNT 79

De driedelige metalen Mirabrug op de grens van Hamme en Waasmunster is bekend van de film ‘Mira’ uit 1971 en van de Flandriencross die er elk jaar start.  Sinds ze erkend is als monument mogen alleen nog fietsers en wandelaars erover.
{{% /imgandtxt %}}

### De Koolputten 

{{% imgandtxt url="https://www.routen.be/sites/default/files/public/styles/background_image/public/2020-06/Koolputtensite3-david-samyn.jpg" alt="DE KOOLPUTTEN " %}}
Ooit was De Koolputten een kleine haven waar vrachtschepen aan- en afvoeren met kolen, maar ook met andere goederen zoals graan, maïs, veevoeders en zelfs mosselen. In de herberg ernaast konden handelaars eten en overnachten. Familieleden van de herberguitbaters bliezen in 2012 de site nieuw leven in met een B&B met 8 kamers, een restaurant met een vergaderzaal en een ontvangstruimte voor exposities en kamerconcerten.
{{% /imgandtxt %}}

### Taverne ’T Veer 

KNOOPPUNT 76

Het vroegere veerhuis van Tielrode is vandaag een gezellige taverne met een terras op het zuiden en een veilige speeltuin. Van een winters stoofpotje over een royaal belegde boterham van ’t huis tot een frisse zomersalade: alles wordt hier vers en eigenhandig bereid. En dat bij een trappist van ’t vat of een ander, soms exclusief, biertje.### Veer Hamme-Tielrode

{{% imgandtxt url="https://www.routen.be/sites/default/files/public/styles/background_image/public/2020-03/Veerdienst_Tielrode_SandraKoning.jpg" alt="VEER HAMME-TIELRODE" %}}
Het vroegere veer tussen Hamme en Tielrode bestond al in de 13de eeuw. Cyriel Van Bogaert alias ‘den Toeter’, wiens standbeeld aan de overkant prijkt, was een van de bekendste veermannen. 49 jaar lang – van 1925 tot 1974 – bediende hij behalve het veer ook de tapkast in café ’t Veerhuis.
{{% /imgandtxt %}}

### Oude Durme

{{% imgandtxt url="https://www.routen.be/sites/default/files/public/styles/background_image/public/2020-03/oude%20durme%202.jpg" alt="OUDE DURME" %}}
KNOOPPUNT 49-43

Tussen knooppunten 49 en 43 kronkel je langs een afgesneden Durmebocht en voorbij het open meersengebied Weijmeerbroek. Hier liggen de gezellige taverne De Watermolen (www.dewatermolen.be) en restaurant Palinghuis (www.palinghuiswaasmunster.be), bekend om z’n verse palinggerechten.
{{% /imgandtxt %}}

### Den Herberg 

{{% imgandtxt url="https://www.routen.be/sites/default/files/public/styles/background_image/public/2020-04/waasland_Den%20Herbergh_waasmunster.jpg" alt="DEN HERBERG " %}}
KNOOPPUNT 46-40

Iets voorbij knooppunt 46 ligt Den Herberg, een van de topcafés van het Waasland. Ze noemen zich graag Trappistenhuis en doen die naam ook alle eer aan. Je drinkt hier verschillende trappisten van het vat of een (oude) geuze, of stilt je trek met een regionale specialiteit. Ook de bierplanken zijn niet te versmaden! Het café grenst aan de Durmemeersen, een fraai wandelgebied dat zich uitstrekt over Zele, Waasmunster en Hamme.
{{% /imgandtxt %}}

### Knooppunt 24 - Het Verloren Bos, Lokeren

Eindpunt


