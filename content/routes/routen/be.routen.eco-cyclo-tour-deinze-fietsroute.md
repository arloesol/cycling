---
date: "2022-11-09"
title: Eco Cyclo Tour Deinze Fietsroute
subtitle: Zin om de Leiestreek eens op een ecologische(re) manier te verkennen? Kies voor dubbel verantwoord plezier en spring op je fiets voor de eco-cyclo tour rond Deinze
description: Zin om de Leiestreek eens op een ecologische(re) manier te verkennen? Kies voor dubbel verantwoord plezier en spring op je fiets voor de eco-cyclo tour rond Deinze
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/eco-cyclo-tour-deinze-fietsroute
routes:
    - name: Main
      gpx: routen/eco-cyclo-tour-deinze-fietsroute.gpx
      length: 51777
      up: 130
      down: 130
      minheight: 4
      maxheight: 18
      minslope: -8.3
      maxslope: 6.4
      avgposslope: 0.6
      avgnegslope: -0.6
      slopehisto:
        - 6319
        - 322
        - 83
        - 0
        - 0
      effortlevel: 1.931
      minlat: 50.91456
      minlon: 3.43401
      maxlat: 51.03406
      maxlon: 3.58682
---

## Let's Go ! 

Zin om de Leiestreek eens op een ecologische(re) manier te verkennen? Kies voor dubbel verantwoord plezier en spring op je fiets voor de eco-cyclo tour rond Deinze. Zo ontdek je tal van ecologische adresjes terwijl je door een van Oost-Vlaanderens mooiste regio’s bolt.

## On route

### Brielpoort

Knooppunt 5

### Braavo

{{% imgandtxt url="https://www.routen.be/sites/default/files/public/styles/background_image/public/2022-09/Leuke-ecologische-winkel-Braavo.jpg" alt="Braavo" %}}
Knooppunt 5

Op zoek naar een leuk aandenken of een origineel cadeau? In de Trend Store van Braavo kan je kiezen uit een heleboel ecologische, eigentijdse spullen ontworpen door startende creatievelingen. Om de zoveel maanden verandert het aanbod. Strijk na het shoppen neer in de Tea Lounge van Braavo: dé place to be voor een lekkere hap, vrij van geraffineerde suiker, gluten en lactose. Helemaal plantaardig dus. (kort afwijken vanaf knooppunt 5)
{{% /imgandtxt %}}

### Foodbart

{{% imgandtxt url="https://www.routen.be/sites/default/files/public/styles/background_image/public/2022-09/Lekkere-hamburgers-bij-foodbart.jpg" alt="Foodbart" %}}
Knooppunt 5

Bij Foodbart weet je altijd wat je eet, want alle ingrediënten zijn kraakvers en afkomstig van lokale boerderijen. De chef transformeert ze in verse soepen, wraps, salades, uitgebreide maaltijden of heerlijke picknicks. Alleen afhaal! (kort afwijken vanaf knooppunt 5)
{{% /imgandtxt %}}

### Roger Raveelmuseum

{{% imgandtxt url="https://www.routen.be/sites/default/files/public/styles/background_image/public/2020-07/preview_YT3A5242R.jpg" alt="Roger Raveelmuseum" %}}
Knooppunt 84-85

Vlakbij de kerk van Machelen-aan-de-Leie verrees in 1999 het Roger Raveel Museum, een strak, wit, hedendaags gebouw dat perfect harmonieert met de pittoreske dorpskern. Binnenin ontdek je een fantastische collectie van het werk van Roger Raveel (1921-2013), de bekende schilder die hier zijn hele leven woonde en werkte. 279 schilderijen, 511 tekeningen en 19 objecten vonden hier onderdak. Raveels stijl was zijn tijd ver vooruit en kenmerkt zich door een mengeling van abstract en figuratief, die symbiotisch samenkomen in zijn schilderijen. Weerkerende elementen zijn witte vierkanten, felle kleuren en spiegels.
{{% /imgandtxt %}}

### Purfruit

{{% imgandtxt url="https://www.routen.be/sites/default/files/public/styles/background_image/public/2022-09/Biologische-zelfpluktuin-purfruit.jpg" alt="Purfruit" %}}
Knooppunt 95-97

Aan de oevers van de Leie ontdek je een ware oase. Het is de wereld van Purfruit, de biologische zelfpluktuin van Bart en Nele. Je plukt er het lekkerste fruit van het moment. En komt eventjes helemaal tot jezelf. Op hun website staat een handige zelfplukkalender, zodat je altijd weet wanneer wat kan geplukt worden. Spring gewoon binnen tijdens de openingsuren, een afspraak maken hoeft niet. Purfruit voorziet kartonnen doosjes en papieren zakken om je oogst in te doen, maar het is natuurlijk veel duurzamer om je eigen tupperwares mee te brengen.
{{% /imgandtxt %}}

### De Zonnekouter

{{% imgandtxt url="https://www.routen.be/sites/default/files/public/styles/background_image/public/2022-09/Man-op-veld-bij-boerderij-de-Zonnekouter.jpg" alt="De Zonnekouter" %}}
Knooppunt 89

Deze kleinschalige, biodynamische boerderij brengt haar producten rechtstreeks naar de klant, via een eigen biowinkel. Je vindt er biologische en biologisch-dynamische groenten en fruit, brood, zuivel, vlees, dranken en een basisassortiment droogwaren. Met het accent op kwaliteit, versheid, smaak, korte keten en fairtrade. De Zonnekouter organiseert ook boeiende workshops en gevarieerde kooklessen. (even afwijken vanaf knooppunt 89)
{{% /imgandtxt %}}

### De Wassende Maan

{{% imgandtxt url="https://www.routen.be/sites/default/files/public/styles/background_image/public/2022-09/Groenten-en-fruit-van-boerderij-de-wassende-maan.jpg" alt="De Wassende Maan" %}}
Knooppunt 14-13

Ook de Wassende Maan dompelt je onder in de biodynamische landbouw. Langs het boerderijpad zie je de boeren aan het werk. Hoe hun groenten en fruitsoorten smaken? Dat ondervind je in de hoevewinkel. Ze verkopen er al de groenten van eigen teelt, aangevuld met een breed aanbod groenten en fruit van collega-bioboeren. (even afwijken tussen knooppunten 14 en 13)
{{% /imgandtxt %}}

### Astene Sas En ’T Oud Sashuis

{{% imgandtxt url="https://www.routen.be/sites/default/files/public/styles/background_image/public/2022-03/IMG_20220328_185228.jpg" alt="Astene Sas en ’t Oud Sashuis" %}}
Knooppunt 11

Astene Sas is een plaatje: een historisch ophaalbrugje over de Leie dat nog altijd manueel wordt bediend, en een goed bewaarde schutsluis. In 't Oud Sashuis, een scheepscafé met museumpje, les je je dorst met een Schobiakbier en stil je je honger met een niet te versmaden ‘plankske van het huis’. Voor de ambiance zorgen uitbater/sasmeester Wim en huispapegaai Boris. Heerlijk terras aan het water!
{{% /imgandtxt %}}

### Kasteel Ooidonk

{{% imgandtxt url="https://www.routen.be/sites/default/files/public/styles/background_image/public/2021-07/Kasteel%20van%20Ooidonk%20buitenkant.jpg" alt="Kasteel Ooidonk" %}}
Knooppunt 12-90

Het renaissancekasteel Ooidonk, een van de parels in de regio, straalt met zijn indrukwekkende torens en trapgevels pure klasse uit. Het is privaat eigendom en niet altijd te bezoeken – check data en uren op de website! – maar de mooi onderhouden tuinen zijn wel elke dag publiek toegankelijk (behalve op maandag en dinsdagvoormiddag).
{{% /imgandtxt %}}

### Ohne

{{% imgandtxt url="https://www.routen.be/sites/default/files/public/styles/background_image/public/2022-09/Verpakkingsvrije-winkel-Ohne-in-Nevele.png" alt="Ohne" %}}
Knooppunt 94

Je brengt je eigen bokaal, doos of zak mee. Weegt die en kleeft er een barcode op. Daarna vul je ze met je favoriete lokale, biologische product. En reken je af aan de kassa. Zo makkelijk is zero waste shoppen bij Ohne. Ohne startte in 2015 in Gent en heeft intussen vijf winkels: twee in Gent, een in Zwalm, een in Aalst, en deze in Nevele. (even afwijken vanaf knooppunt 94)
{{% /imgandtxt %}}

### Donza

{{% imgandtxt url="https://www.routen.be/sites/default/files/public/styles/background_image/public/2022-09/Donza.jpg" alt="Donza" %}}
Knooppunt 48-2

Lien, Stefaan en Ellen zetten de hele dag door gezonde gerechten met lokale producten op tafel. Met daarbij een vers sapje uit eigen tuin, een kop biologische thee of beetroot latte. Kies je voor takeaway? Dan is dat duurzaam verpakt! Op zaterdag kan je terecht in Donza’s microbakkerij voor heel wat vers gebakken lekkers: van desembroden over pistolets tot kaneelbroodjes. (even afwijken tussen knooppunten 48 en 2)
{{% /imgandtxt %}}

### Brielpoort

Knooppunt 5


