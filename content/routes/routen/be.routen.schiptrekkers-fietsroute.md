---
date: "2022-11-09"
title: Schiptrekkers Fietsroute
subtitle: Ook vandaag dragen de Denderleeuwenaars nog trots hun bijnaam van ‘schiptrekkers’
description: Ook vandaag dragen de Denderleeuwenaars nog trots hun bijnaam van ‘schiptrekkers’
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/schiptrekkers-fietsroute
routes:
    - name: Main
      gpx: routen/schiptrekkers-fietsroute.gpx
      length: 28490
      up: 156
      down: 156
      minheight: 6
      maxheight: 38
      minslope: -6
      maxslope: 5.9
      avgposslope: 0.7
      avgnegslope: -1
      slopehisto:
        - 6829
        - 466
        - 182
        - 0
        - 0
      effortlevel: 1.264
      minlat: 50.85398
      minlon: 4.03092
      maxlat: 50.92034
      maxlon: 4.08985
---

## Let's Go ! 

Ook vandaag dragen de Denderleeuwenaars nog trots hun bijnaam van ‘schiptrekkers’: het beroep dat veel mannen (en soms vrouwen) hier uitoefenden toen op de Dender nog geen sprake was van gemotoriseerd scheepsverkeer. Fiets over het pad waarlangs ze vroeger zwoegden en maak kennis met de landelijke pracht van dit stukje Scheldeland tussen Aalst en Ninove.

## On route

### Dorpskern Denderleeuw

Startpunt

### Schiptrekkersbrug

{{% imgandtxt url="https://www.routen.be/sites/default/files/public/styles/background_image/public/2020-03/Dender%20Denderleeuw.jpg" alt="Schiptrekkersbrug" %}}
Je verlaat de dorpskern via de Schiptrekkersbrug over de Dender: een eerbetoon aan de stoere mannen en vrouwen die tot het begin van de 20ste eeuw de schepen vanop de wal met touwen vooruit sleepten. Steenkool uit Wallonië, arduin uit Lessen, bakstenen, pannen, hout, graan, … het werd allemaal via de Dender vervoerd. Rond 1860 telde de gemeente zo’n vijftig schippers en een honderdtal schiptrekkers, die vooral in de wijk Huissegem woonden. Het was zware arbeid, maar voor veel gezinnen de enige manier om de eindjes aan elkaar te knopen. Op de sokkel van de brug prijkt een erfgoedbord met foto’s van vroeger.
{{% /imgandtxt %}}

### Dender

{{% imgandtxt url="https://www.routen.be/sites/default/files/public/styles/background_image/public/2020-07/Dender%20Denderleeuw%203%20Mie%20De%20Backer.jpg" alt="Dender" %}}
Ooit was de Dender een belangrijke economische ader voor de oude industrieën in de steden langs de oever. Vandaag is de rivier in de eerste plaats een groene hoofdas voor het fiets- en watertoerisme in de provincie Oost-Vlaanderen. Het vroegere jaagpad vormt nu een ononderbroken fietspad van bron (Ath) tot monding (Dendermonde). Goed voor een vlakke rit van 65 kilometer!
{{% /imgandtxt %}}

### Molenbeekmeersen

{{% imgandtxt url="https://www.routen.be/sites/default/files/public/styles/background_image/public/2020-04/Brug%20Dender%20Okegem%20Ninove.jpg" alt="Molenbeekmeersen" %}}
Na zo’n 3,5 kilometer bollen op het jaagpad langs de Dender, steek je ter hoogte van Okegem het water over. Via de Fonteinstraat (net voor de dorpskerk) en het pad langs de spoorweg kom je in het miniatuurgebiedje Molenbeekmeersen, in het oosten begrensd door de Dender en in het westen door de steenweg Aalst-Ninove. Door de grote verscheidenheid aan biotopen is het een erg waardevolle brok natuur waar je enkel onder begeleiding van een natuurgids in mag.
{{% /imgandtxt %}}

### Brasserie De Specht

Voorbij de spoorweg en de Molenbeek, op weg naar de Denderleeuwse deelgemeente Iddergem, is het gezellig halt houden in Brasserie De Specht middenin de natuur. Zoek een plekje op het terras met zicht op de vijver en tank bij met een lekkere koffie of fris streekbiertje. Je honger stillen kan ook, met een eenvoudige maar altijd lekkere snack of zelfs een volledig menu met alles erop en eraan.### Vlamoven

{{% imgandtxt url="https://www.routen.be/sites/default/files/public/styles/background_image/public/2020-07/preview_4d59872ba53449f699295bd29a8cd35ab7bd4c29347e46af9f2f18f5510a8dbcn3y385vm6sh3llgy25gq8xpwt6cnl0jt.jpg" alt="Vlamoven" %}}
Via de Kloosterstraat fiets je de open landbouwkouter in, om via de Braamlandstraat en een landbouwweg verder te rijden richting deelgemeente Welle. De vijver aan je rechterzijde is een overblijfsel van een vroegere leemontginning. Tot halverwege de jaren ’60 van vorige eeuw was hier een steenbakkerij gevestigd, die in de volksmond ‘de vlamoven’ werd genoemd. Verderop, onder de populieren door, word je bij de kruising van vier landbouwwegen beloond met een prachtig panorama op de wijde omgeving.
{{% /imgandtxt %}}

### Welle- En Kapellemeersen

{{% imgandtxt url="https://www.routen.be/sites/default/files/public/styles/background_image/public/2020-04/Wellemeersen%203%20Inge%20Van%20den%20Heuvel.jpg" alt="Welle- en Kapellemeersen" %}}
Tussen de dorpskernen van Erembodegem en Denderleeuw liggen de laatste intact gebleven overstromingsgebieden van de Dender. Zowel in de Wellemeersen (linkeroever) als de Kapellemeersen (rechteroever) groeit en woont een grote verscheidenheid aan flora en fauna. Samen behoren ze tot de best bewaarde natuurparels van deze streek. In het gebied kan je vrij wandelen via de wandelpaden. Op de drassige stukken kan dat via knuppelpaden.
{{% /imgandtxt %}}

### Dorpskern Denderleeuw

Eindpunt


