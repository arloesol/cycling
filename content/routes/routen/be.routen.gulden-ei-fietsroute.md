---
date: "2022-11-09"
title: Gulden Ei Fietsroute
subtitle: Bol door het licht glooiende landschap rond Kruisem, met hier en daar een pittig klimmetje
description: Bol door het licht glooiende landschap rond Kruisem, met hier en daar een pittig klimmetje
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/gulden-ei-fietsroute
routes:
    - name: Main
      gpx: routen/gulden-ei-fietsroute.gpx
      length: 46800
      up: 320
      down: 320
      minheight: 10
      maxheight: 67
      minslope: -9.7
      maxslope: 9.7
      avgposslope: 1.4
      avgnegslope: -1.3
      slopehisto:
        - 10441
        - 2223
        - 381
        - 84
        - 101
      effortlevel: 2.233
      minlat: 50.87746
      minlon: 3.47437
      maxlat: 50.93995
      maxlon: 3.60685
---

## Let's Go ! 

Bol door het licht glooiende landschap rond Kruisem, met hier en daar een pittig klimmetje. Op je route: authentieke Vlaamse wegen, kastelen omringd door schitterende parken, verbluffende vergezichten, gezellige eethuisjes om honger en dorst te verslaan, en twee toch wel verrassende musea.

## On route

### Markt, Kruisem

{{% imgandtxt url="https://www.routen.be/sites/default/files/public/styles/background_image/public/2020-09/preview_b%26bkasteellozer067.jpg" alt="Markt, Kruisem" %}}
Niet alleen in de groene rand rond Gent maar ook verderop ‘op de buiten’ lieten 19de- eeuwse ladellijke families en rijke industriëlen uit de stad riante weekend- en vakantieverblijven bouwen of opknappen. In Kruishoutem – samen met deelgemeente Zingem nu Kruisem - staan er maar liefst zes, die je op deze route bijna allemaal voorbijfietst. De meeste kan je niet bezoeken, maar wel bewonderen vanaf de openbare weg.Opvallende uitzondering: het Kasteel della Faille d’Huysse of Lozerkasteel, dat een B&B en een vakantiewoning herbergt.
{{% /imgandtxt %}}

### Eifeesten

Kruishoutem staat sinds oudsher bekend als de ‘eiergemeente’ van België. Eieren waren altijd een van de belangrijkste exportproducten en in het begin van de jaren ‘50 stond de gemeente aan de spits van de Europese eierhandel. Nog elk jaar worden hier tijdens de Gulden Eifeesten de Eierboer en de Eikoningin verkozen, en kan je tijdens de traditionele eierworp vanuit de kerktoren het ‘Gulden Ei’ vangen. Zo weet je meteen waar deze fietsroute z’n naam vandaan haalt.### Kordaalbos

{{% imgandtxt url="https://www.routen.be/sites/default/files/public/styles/background_image/public/2020-04/Kordaalbos_0.jpg" alt="Kordaalbos" %}}
Zet even je fiets aan de kant voor een ommetje door het natuurreservaat Kordaalbos, volgens liefhebbers ‘een stukje Ierland in Vlaanderen’. Kordaal betekent ‘kort’ of ‘eng’ dal. Tot eind 18e eeuw maakte dit bos deel uit van een groter bos van zo’n 200 hectare. Natuurpunt beschermt en onderhoudt het bosje dat door Pasar verkozen werd als mooiste natuurplekje van de gemeente. Rond de slingerende Kordaalbeek ontdek je een rijk arsenaal aan vooral vochtminnende planten die de thuisbasis vormen voor een echt vogelparadijs.
{{% /imgandtxt %}}

### Nokereberg

{{% imgandtxt url="https://www.routen.be/sites/default/files/public/styles/background_image/public/2020-04/Nokereberg.JPG" alt="Nokereberg" %}}
Koersliefhebbers juichen vast op de met kasseien geplaveide Nokereberg: geen loodzware helling (350 meter lang – hellingsgraad 7%), maar wel één die tot de verbeelding. Hier ligt bijvoorbeeld de aankomstlijn van Nokere Koerse: ooit een kermiskoers, nu een voorjaarsklassieker met internationaal aanzien. Ook in vele andere eendaagse wielerwedstrijden duikt Nokereberg vaak in het parcours op.
{{% /imgandtxt %}}

### Shoes Or No Shoes

{{% imgandtxt url="https://www.routen.be/sites/default/files/public/styles/background_image/public/2020-06/preview_sons%2B001.jpg" alt="Shoes Or No Shoes" %}}
Bovenop een heuvel in de Vandevoordeweg, in een magnifiek gebouw dat volledig met lood is bekleed, ligt het schoenenparadijs SONS (‘Shoes Or No Shoes’). Hier kan je een ruime collectie schoenen van kunstenaars en ontwerpers bewonderen, zool aan zool met etnografische schoenen uit de hele wereld. SONS kreeg televisiefaam als bijzonder decor voor het VIER-antiekprogramma ‘Stukken van mensen’.
{{% /imgandtxt %}}

### Lozerbos

{{% imgandtxt url="https://www.routen.be/sites/default/files/public/styles/background_image/public/2020-04/speelzone.jpg" alt="Lozerbos" %}}
Dit mooie bos is eigenlijk het privé-eigendom van twee mensen uit de buurt, die zo vriendelijk zijn om het open te stellen voor fietsers, wandelaars en ruiters. Handig: voor elk werd een speciale route uitgestippeld, zodat ze elkaar nooit in de weg lopen (of rijden). Wil je een stukje van dit bos verkennen, dan moét je op de routes blijven!Het Lozerbos ligt in het verlengde van het kasteelpark van de familie della Faille d’Huysse, die er al sinds de 17de eeuw eigenaar van is. Het domein is impressionant: een landschapspark met vijvers en prachtige bijgebouwen zoals het koetshuis, het neerhof en een torenvormig tuinpaviljoen. In één van de bijgebouwen huist vandaag een chique B&B.
{{% /imgandtxt %}}

### De Zandvlooi

De Zandvlooi is één van dé fietscafés van de regio, met een mooie bierkaart en prettig geprijsde hongerstillers. De sfeer is volks, de pannenkoeken en ijscoupes zijn niet te versmaden.### Mullem

{{% imgandtxt url="https://www.routen.be/sites/default/files/public/styles/background_image/public/2020-03/Mullem_KasteelDeGerlache.jpg" alt="Mullem" %}}
Bovenop ‘den Ast’ van het pittoreske Mullem prijkt kasteel de Gerlache, een optrekje in Franse stijl bewoond door nakomelingen van de zuidpoolreizigers Adrien en Gaston de Gerlache. In de Lange Aststraat vlakbij heb je een indrukwekkend panorama op de Scheldevallei. Mullem zelf blijft een plaatje, met een geklasseerde dorpskern bestaande uit de Romaanse Sint-Hilariuskerk, een pastorij, een oud gemeenteschooltje en twee cafeetjes.
{{% /imgandtxt %}}

### In De Kroon

{{% imgandtxt url="https://www.routen.be/sites/default/files/public/styles/background_image/public/2020-07/preview_Mullem%252C%2Bcaf%25C3%25A9%2BDe%2BKroon.jpg" alt="In De Kroon" %}}
Hét café van Mullem en omgeving, met een mooi tuinterras, verzorgde snacks en een grondig geselecteerde bier- en wijnkaart. De Kroon werd al meermaals gebruikt als decor voor film en televisie. Zo dook de voorgevel op in de intro van ‘Man bijt hond’.
{{% /imgandtxt %}}

### De Valleihoeve

{{% imgandtxt url="https://www.routen.be/sites/default/files/public/styles/background_image/public/2020-02/Smulschuur%20De%20Valleihoeve%20Huise.jpg" alt="De Valleihoeve" %}}
In deze bioboerderij maken de bewoners op ambachtelijke wijze hun eigen hoeve-ijs en telen ze groenten en aardbeien. Bij De Valleihoeve kan je hoeveproducten kopen, genieten van een terrasje of in de wei ernaast een partijtje ‘valleigolf’ spelen.
{{% /imgandtxt %}}

### Schietsjampettermolen 

{{% imgandtxt url="https://www.routen.be/sites/default/files/public/styles/background_image/public/2020-02/Schietsjampettermolen%20%20Wannegem%20David%20Stockman.jpg" alt="Schietsjampettermolen " %}}
Al in de 16de eeuw stond er een windmolen op dit mooie heuveltje in Wannegem-Lede, waar nu de Schietsjampettermolen op torent. Zijn merkwaardige naam houdt hij over aan een schietgrage ‘champetter’ die ooit na een ruzie een kogel in het molenkot schoot. Bij de fusie van de gemeenten Kruishoutem en Zingem in Kruisem, werd de straatnaam van de aanliggende straat (Molenstraat) veranderd in Houtavestraat, naar de West-Vlaamse deelgemeente waar de molen oorspronkelijk stond.
{{% /imgandtxt %}}

### Europees Cartoon Centrum

{{% imgandtxt url="https://www.routen.be/sites/default/files/public/styles/background_image/public/2020-06/preview_ecc%2Bkruishoutem_DdK.jpg" alt="Europees Cartoon Centrum" %}}
Gek op cartoons? Dan is het ECC of Europees Cartoon Centrum jouw eerste (of laatste) stop langs deze route. Al sinds 2007 organiseert dit unieke museum cartoon- en karikatuurtentoonstellingen van nationale en internationale tekenaars. Er worden ook cartoonactiviteiten, -evenementen en- cursussen voor jong en oud opgezet. Daarnaast geldt ECC intussen tot één van de belangrijkste expertise- en documentatiecentra in Europa op het gebied van cartoons, spotprenten en karikaturen. Opgelet: kijk eerst even op de website voor de openingsuren, want die zijn zeer beperkt.
{{% /imgandtxt %}}

### Markt, Kruisem


