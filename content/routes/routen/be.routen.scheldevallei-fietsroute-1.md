---
date: "2022-11-09"
title: Scheldevallei Fietsroute 1
subtitle: Op deze eerste van de 3 Scheldevallei fietsroutes verken je verschillende natuurgebieden die samen de Scheldemeersen vormen
description: Op deze eerste van de 3 Scheldevallei fietsroutes verken je verschillende natuurgebieden die samen de Scheldemeersen vormen
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/scheldevallei-fietsroute-1
routes:
    - name: Main
      gpx: routen/scheldevallei-fietsroute-1.gpx
      length: 27119
      up: 123
      down: 123
      minheight: 2
      maxheight: 30
      minslope: -14.4
      maxslope: 16.3
      avgposslope: 0.8
      avgnegslope: -0.9
      slopehisto:
        - 4033
        - 572
        - 81
        - 0
        - 128
      effortlevel: 1.131
      minlat: 50.92936
      minlon: 3.64266
      maxlat: 51.00288
      maxlon: 3.73236
---

## Let's Go ! 

Op deze eerste van de 3 Scheldevallei fietsroutes verken je verschillende natuurgebieden die samen de Scheldemeersen vormen. In deze groene long tussen Zwijnaarde en Gavere fiets je langs oude afgesneden Scheldemeanders, natte weide- en hooilanden, grachten omzoomd door knotwilgen, over onverharde paden en landweggetjes.

## On route

### Sint-Niklaaskerk Zwijnaarde

{{% imgandtxt url="https://www.routen.be/sites/default/files/public/styles/background_image/public/2020-07/Terrasjes%20tussen%20Leie%20en%20Schelde-32.jpg" alt="Sint-Niklaaskerk Zwijnaarde" %}}
Startpunt

Deze fietsroute start op het gezellige dorpsplein van Zwijnaarde.
{{% /imgandtxt %}}

### Merelbeekse Scheldemeersen

{{% imgandtxt url="https://www.routen.be/sites/default/files/public/styles/background_image/public/2022-03/browse%20%289%29.jpg" alt="Merelbeekse Scheldemeersen" %}}
Eenmaal je de E17 over bent gefietst, kom je onmiddellijk in de Merelbeekse Scheldemeersen terecht. Dit open, weids natuurgebied is een paradijs voor verschillende vogelsoorten. Tijdens de winter zoeken trekvogels voedsel op de onder water gelopen percelen. Zo waden steltlopers en watersnippen door de laantjes. In de lente broeden de buizerd, steenuil en sperwer in de bomenrijen. De kievit, de zomertaling en de graspieper verkiezen lager gelegen percelen. En de gele kwikstaart vinden we in het korte gras van onze weilanden terug.
{{% /imgandtxt %}}

### Kasteel Borgwal

{{% imgandtxt url="https://www.routen.be/sites/default/files/public/styles/background_image/public/2022-03/browse%20%2810%29.jpg" alt="Kasteel Borgwal" %}}
In Vurste kan je een paar honder meter van de route afwijken om het Kasteel Borgwal te gaan bewonderen. Top fotolocatie!
{{% /imgandtxt %}}

### Semmerzake

{{% imgandtxt url="https://www.routen.be/sites/default/files/public/styles/background_image/public/2021-03/oorlogsmonument_Valeir_wandelroute_Gavere.jpg" alt="semmerzake" %}}
In de beschermde dorpskern van Semmerzake herinnert een bronzen gedenkteken aan de Slag bij Gavere. In 1453 sneuvelden in de Scheldemeersen van Semmerzake en Gavere duizenden Gentenaars tijdens een bloedige strijd met de troepen van Filips de Goede. Eén van hen was ‘Valeir’, die een standbeeld kreeg aan het gemeentehuis van Gavere.
{{% /imgandtxt %}}

### Gaverse Scheldemeersen

{{% imgandtxt url="https://www.routen.be/sites/default/files/public/styles/background_image/public/2021-03/Scheldemeersen_wandelroute_Gavere.jpg" alt="Gaverse Scheldemeersen" %}}
Na de Merelbeekse Scheldemeersen kom je nu in een deel Scheldemeersen op het grondgebied van Gavere.
{{% /imgandtxt %}}

### Gavere

{{% imgandtxt url="https://www.routen.be/sites/default/files/public/styles/background_image/public/2020-06/preview_Contreras12.jpg" alt="Gavere" %}}
Wie Gavere niet kent van de Slag die hier werd uitgevochten, kent de gemeente vast van Brouwerij Contreras. Deze familiale, artisanale brouwerij bestaat al sinds 1818 en brak vooral door met het gamma Valeir en het hoppige pareltje Valeir Extra. Proeven dus, in een van de cafés op de route in Gavere zoals De Post, Bistro Iris of 't Valeirke.
{{% /imgandtxt %}}

### Jaagpad Schelde 

{{% imgandtxt url="https://www.routen.be/sites/default/files/public/styles/background_image/public/2020-06/preview_Beeld3.jpg" alt="Jaagpad Schelde " %}}
Eenmaal je op de linkeroever van de Schelde bent, fiets je een stuk over het jaagpad.
{{% /imgandtxt %}}

### Mac Pudding

{{% imgandtxt url="https://www.routen.be/sites/default/files/public/styles/background_image/public/2022-03/WhatsApp%20Image%202022-03-17%20at%2016.38.47.jpeg" alt="Mac Pudding" %}}
Naast het jaagpad vind je Mac Pudding, een restaurant en koffiehuis. Het terras met zicht op de Schelde is een ongelooflijke troef!
{{% /imgandtxt %}}

### Doornhammeke

{{% imgandtxt url="https://www.routen.be/sites/default/files/public/styles/background_image/public/2020-03/Doornhammeke_DavidSamyn.jpg" alt="Doornhammeke" %}}
Je verlaat het jaagpad en slaat af naar - opnieuw - een deel van de Scheldemeersen: het Doornhammeke. Dit natuurgebied loopt langs Scheldemeanders die afgesneden werden om de rivier recht te trekken. Kijk goed rond, want de bever vertoeft graag in oude, afgesloten meanders.
{{% /imgandtxt %}}

### De Ponthoeve

{{% imgandtxt url="https://www.routen.be/sites/default/files/public/styles/background_image/public/2022-03/WhatsApp%20Image%202022-03-17%20at%2016.38.47%20%282%29.jpeg" alt="De Ponthoeve" %}}
Bij De Ponthoeve kan je binnen iets eten of drinken, maar bij mooi weer is het ruime terras dé place to be van de streek. Op de kaart: frisse biertjes, pannenkoeken, heerlijk hoeve-ijs en rijkelijk belegde hoeveboterhammen met kaas, rauwe hesp of hoofdvlees.
{{% /imgandtxt %}}

### Sint-Niklaaskerk Zwijnaarde


