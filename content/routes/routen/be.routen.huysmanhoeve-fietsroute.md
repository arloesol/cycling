---
date: "2022-11-09"
title: Huysmanhoeve Fietsroute
subtitle: Vertrek op deze fietstocht vanuit de Huysmanhoeve om kennis te maken met enkele hoogtepunten van het Meetjesland
description: Vertrek op deze fietstocht vanuit de Huysmanhoeve om kennis te maken met enkele hoogtepunten van het Meetjesland
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/huysmanhoeve-fietsroute
routes:
    - name: Main
      gpx: routen/huysmanhoeve-fietsroute.gpx
      length: 46647
      up: 117
      down: 117
      minheight: 2
      maxheight: 29
      minslope: -4.6
      maxslope: 8.7
      avgposslope: 0.7
      avgnegslope: -1
      slopehisto:
        - 4438
        - 194
        - 146
        - 57
        - 0
      effortlevel: 1.709
      minlat: 51.11534
      minlon: 3.51237
      maxlat: 51.23006
      maxlon: 3.62665
---

## Let's Go ! 

Vertrek op deze fietstocht vanuit de Huysmanhoeve om kennis te maken met enkele hoogtepunten van het Meetjesland. Natuurliefhebbers halen hun hart op in provinciaal domein Het Leen en in het Keigatbos, terwijl de Huysmanhoeve, de Priorij Onze-Lieve-Vrouw-ten-Hove en de Kleemkapel je onderdompelen in de Meetjeslandse geschiedenis.

## On route

### Huysmanhoeve

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220518_150138.jpg" alt="Huysmanhoeve" %}}
Startpunt

Deze imposante hoeve bestaat al sinds de 13e eeuw en werd al verschillende malen verbouwd en uitgebreid. Vooral de 17e eeuwse toegangspoort met aparte ingang voor karren en voetgangers en het witgeverfde woonhuis springen in het oog. Vandaag is het omgevormd tot bezoekerscentrum van het Meetjesland. Dankzij het toeristisch infokantoor en de cafetaria (mét terras) is de Huysmanhoeve de ideale uitvalsbasis voor een wandel- of fietstocht in de regio. Daarnaast kan je er ook tentoonstellingen en evenementen bijwonen die in het thema staan van landbouw, ambacht, folklore en het Meetjesland.
{{% /imgandtxt %}}

### Eeklo

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220518_144306.jpg" alt="Eeklo" %}}
Knooppunt 99-55

Eeklo is de hoofdstad van het Meetjesland. Op de markt vind je het zeventiende-eeuwse stadhuis met belfort uit 1932. Hiernaast bevindt zich 't Rootjen, een groep huizen uit de 17e eeuw waar men vandaag gezellig iets kan eten of drinken op het terras. Zo is er restaurant de Ramblas, dat lokale producten en gerechten combineert met wereldkeuken.
{{% /imgandtxt %}}

### Het Leen

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220518_135720.jpg" alt="Het Leen" %}}
Knooppunt 57-54

Het provinciaal domein het Leen is een groot natuurgebied met 30 kilometer aan wandelpaden, een speeltuin, een cafetaria, een arboretum, een vogelkijkhut, ... Echte waaghalzen kunnen de uitkijktoren van 21 meter hoog beklimmen, met een uitstekend glazen platform waar je recht doorheen kijkt.
{{% /imgandtxt %}}

### Schipdonkkanaal

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220518_133853.jpg" alt="Schipdonkkanaal" %}}
Knooppunt 54-59

Je zet je tocht verder via het jaagpad langs het Schipdonkkanaal, ook bekend als het afleidingskanaal van de Leie. Langs het stille water, aan beide kanten geflankeerd door een monumentale bomenrij, kan je volledig tot rust komen. Hier kan je ook genieten van een gezellig terrasje bij eetcafé 't Oud Liefken.
{{% /imgandtxt %}}

### Keigatbos

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220518_131820.jpg" alt="Keigatbos" %}}
Knooppunt 53-61

Dit bos op de grens van Lievegem en Aalter is een uitloper van het grotere Drongengoedbos. Het bestaat deels uit een naaldbos en deels uit een loofbos, afgewisseld met natte graslanden.
{{% /imgandtxt %}}

### Waarschoot

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220518_164809.jpg" alt="Waarschoot" %}}
Knooppunt 13-3

Tijdens de nieuwjaarsnacht van 2001 op 2002 werd de Sint-Ghislenuskerk van Waarschoot opzettelijk in brand gestoken, en bijna volledig verwoest. Waarschoot besloot een nieuwe kerk te bouwen, waar wel de oude toren en de ruïne van de middenbeuk in geïntegreerd werden. Sinds 2009 vind je in een nis in de kerktoren ook het beeld "De Verbrande Madonna". Kunstenaar Philippe Verschueren liet zich daarvoor inspireren door de grote kerkbrand. Een Lieve-Vrouwbeeld in de kerk verkoolde toen volledig; de kunstenaar maakte een bijna exacte kopie in zwart beton. Het kunstwerk is nu een teken van hoop voor Waarschoot en haar inwoners.In Waarschoot kan je bij heel wat zaken terecht om iets te eten of drinken, zoals 't Durp, De Mouterij of Lijn58.
{{% /imgandtxt %}}

### Priorij Onze-Lieve-Vrouw Ten Hove

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220518_163452.jpg" alt="Priorij Onze-Lieve-Vrouw Ten Hove" %}}
Knooppunt 3

Deze statige priorij is alles wat overblijft van het voormalig klooster uit 1444. Aan het metselwerk zijn duidelijk de vele verbouwingen zichtbaar die het gebouw ondergaan heeft na verschillende verwoestingen. Het werd recent volledig gerenoveerd, maar door de jarenlange leegstand en verwaarlozing in de 19e en 20e eeuw wordt het gebouw ook wel 'het Rattenkasteel' genoemd.
{{% /imgandtxt %}}

### Oude Spoorweg

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220518_160418.jpg" alt="Oude Spoorweg" %}}
Knooppunt 88-82

Vroeger kon je vanuit Kaprijke de trein nemen naar Eeklo en Zelzate. Tegenwoordig bestaat deze spoorlijn niet meer, en is ze omgebouwd tot een fiets- en wandelpad. Langs uitgestrekte weides en de domeinen van het kasteel van Aveschoot fiets je richting Waarschoot.
{{% /imgandtxt %}}

### Kaprijke

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220518_154515.jpg" alt="Kaprijke" %}}
Knooppunt 74

In Kaprijke valt meteen het dorpsplein op. Het grote dorpsplein met grasveld, omringd door een dubbele rij bomen, is het grootste groene dorpsplein van de provincie. Iets drinken kan bij Den Hippoliet.
{{% /imgandtxt %}}

### Kleemkapel

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220518_152808.jpg" alt="Kleemkapel" %}}
knooppunt 80

Toen in 1750 twee landbouwers hun veld aan het bewerken waren, stootten ze opeens op een Mariabeeldje. Op deze plek bouwden ze een houten kapel die al snel een populair bedevaartsoord werd. Eind de 19e eeuw kwam de huidige kapel in neogotische stijl in de plek. Rond de Kleemkapel werd later ook een ommegang in vijftien staties gebouwd.
{{% /imgandtxt %}}

### Huysmanhoeve

Knooppunt 80


