---
title: "Dendermonde Fietsroute"
subtitle: "Tussen de Schelde en de Dender ligt een prachtige brok natuur waar het water altijd dichtbij is"
date: "2022-11-09"
description: "Tussen de Schelde en de Dender ligt een prachtige brok natuur waar het water altijd dichtbij is"
region: "flanders"
source: "be.routen"
ext_url: "https://www.routen.be/dendermonde-fietsroute"
gpx: "routen/dendermonde-fietsroute.gpx"
length: 45
tags:
 - "flanders"
 - "short"
categories:
 - "official"
 - "route"
---

## Let's Go ! 

Tussen de Schelde en de Dender ligt een prachtige brok natuur waar het water altijd dichtbij is. Op deze route fiets je langs sluizen en bruggen, natte weilanden en stemmige dorpjes, en strek je de kuiten op een terrasje aan het Donkmeer. Naar aanleiding van het Ros Beiaard-jaar wordt deze route in 2022 eventjes omgedoopt tot Ros Beiaard fietsroute!

## On route

### Dendermonde

{{% imgandtxt url="https://www.routen.be/sites/default/files/public/styles/background_image/public/2020-03/Kopie%20van%20horizontale%20foto%20nieuwe%20websites%20%28ook%20voor%20POI%29%20-%20ros%20beiaard.jpg" alt="Dendermonde" %}}
Startpunt

Dendermonde, de stad waar de Dender uitmondt in de Schelde, ademt geschiedenis. Zowel het Sint-Alexiusbegijnhof met zijn 61 huisjes, het belfort als de reuzenommegang Katuit zijn door UNESCO erkend als Werelderfgoed. De belforttoren kun je ook beklimmen, om er een boeiend stukje geschiedenis te ontdekken en te genieten van het uitzicht. Vertrek hier straks niet zonder dé lokale delicatesse te proeven: Dendermondse kop op een sneetje bruin brood met een dun laagje mosterd.
{{% /imgandtxt %}}

### Ros Beiaard

{{% imgandtxt url="https://www.routen.be/sites/default/files/public/styles/background_image/public/2020-03/Kopie%20van%20horizontale%20foto%20nieuwe%20websites%20%28ook%20voor%20POI%29%20-%20ros%20beiaard.jpg" alt="Ros Beiaard" %}}
Hét onovertroffen symbool van Dendermonde en tegelijk de trots van elke Dendermondenaar is het Ros Beiaard. Maar één keer om de tien jaar mag het paard van stal voor de Ros Beiaardommegang, een schitterend totaalspektakel waarbij een twintigtal praalwagens en 2000 figuranten door de staten van de stad trekken. Dit jaar is het eindelijk zover!Traditiegetrouw vertelt de Ommegang de oude Frankische ridderlegende van de vier Heemskinderen Ritsaert, Writsaert, Adelaert en Reynout. Die haalden zich de woede van Karel de Grote op de hals omdat Reynout diens oudste zoon had gedood. Op de rug van het reusachtige Ros Beiaard sloegen de broers op de vlucht. De apotheose van de ommegang - een voor de Dendermondenaren emotioneel gebeuren - is het moment waarop het strijdvaardige, prachtig uitgedoste Ros al steigerend het 'vuurgevecht' aangaat op de Grote Markt. Iedereen zingt en klapt dan mee op de tonen van het Ros Beiaardlied: '’t Ros Beyaert doet zyn ronde In de Stadt van Dendermonde. Die van Aalst die syn zoo quaet, Omdat hier ’t Ros Beyaert gaet.'Wist je dat?Het Ros Beiaard weegt zo'n 1000 kg, is 4,85 meter hoog, 5,2 meter lang en 2 meter breed. Zijn staart werd vervaardigd uit echt paardenhaar van meer dan dertig paarden. Tijdens de Ommegang dragen drie maal twaalf dragers of 'pijnders' het pronkstuk door de straten. De Vier Heemskinderen die tijdens de stoet in harnas en met wit-rode pluimveren op hun helmen het Ros 'berijden', zijn niet zomaar acteurs. Zoals de traditie het voorschrijft, gaat het telkens om vier broers die in Dendermonde zijn geboren en er onafgebroken hebben gewoond hebben. Zij moeten elkaar opvolgen zonder meisje tussen, en op de dag van de ommegang minimum 7 en maximum 21 jaar oud zijn. Ook hun ouders moeten Dendermondenaren zijn.Sinds 2005 zijn het Ros Beiaard, de drie historische gildereuzen Indiaan, Mars en Goliath en hun ommegangen door Unesco erkend als immaterieel erfgoed.
{{% /imgandtxt %}}

### Sint-Onolfsdijk

KNOOPPUNT 91-88

Via de Schelde fiets je stroomopwaarts langs de Sint-Onolfsdijk, in de volksmond de Kolen- of Notendijk. Die eerste benaming verwijst naar de periode na WOI, toen in de omliggende polders kolen werden gekweekt. Notendijk slaat dan weer op de honderden notelaars die destijds op de dijk groeiden. De noten werden met behulp van lange ladders geplukt en als ‘pickels’ of pekelnoten naar Groot-Brittannië verscheept.### Nieuwe Tijsluis

{{% imgandtxt url="https://www.routen.be/sites/default/files/public/styles/background_image/public/2020-06/preview_tijsluis12.jpg" alt="NIEUWE TIJSLUIS" %}}
KNOOPPUNT 87-88

De tijsluis op de plek waar Dender en Schelde samenvloeien dateert uit 1978 en regelt het debiet van de Dender. Gebouwd om te vermijden dat het Scheldewater bij hoogtij in de Dender vloeit, beschermt ze de omliggende gebieden voor overstromingen. De Dender zelf is een typische regenrivier: bij zware regen kan het waterpeil snel stijgen. Verschillende sluizen houden het waterpeil onder controle, zoals even verderop tussen Mespelare en Denderbelle.
{{% /imgandtxt %}}

### Beneden-Dendervallei

KNOOPPUNT 81-27-29

Eens Dendermonde uit, bol je bijna 5 km lang door de vallei van de Dender, een gevarieerd rivierenlandschap met vochtige meersen, rietvelden en stukjes bos. De oude Dendermeanders omzoomd door knotwilgen en de talrijke grachten en poelen maken het gebied geliefd terrein voor waterminnende planten, vogels en insecten. Bij hoge waterstanden doen de weiden rond de oude Dendermeanders dienst als potpolder.### 'T Oud Brughuys

{{% imgandtxt url="https://www.routen.be/sites/default/files/public/styles/background_image/public/2020-06/%27t%20Oud%20Brughuys%20Berlare%20%282%29_0.jpg" alt="'t OUD BRUGHUYS" %}}
KNOOPPUNT 68

Bij fietsers is Schoonaarde Brug, waar in oktober 1914 zwaar strijd werd geleverd tegen de oprukkende Duitsers, een populaire stop. Op de rechteroever serveren verschillende palingrestaurants dé lokale delicatesse, aan de overkant prijkt het gele cafeetje 't Oud Brughuys. Deze fietsvriendelijke herberg dateert al uit 1914 en heeft behalve een mooi uitzicht ook een laadpunt voor e-bikes en een kaart vol streekbieren.
{{% /imgandtxt %}}

### Paardenweide

KNOOPPUNT 68-65

Langs de Schelde in Berlare fiets je door de Heidemeersen en het overstromingsgebied Paardenweide. Ongeveer één keer per jaar, bij een noordwesterstorm, staat dit gebied onder water. De rest van het jaar geniet je hier van authentieke Scheldenatuur, met een lappendeken van natte weilanden, riet, open water en elzenbroekbos. In het oostelijke deel broeden tal van vogelsoorten op de rieteilandjes.### Nieuwdonk

{{% imgandtxt url="https://www.routen.be/sites/default/files/public/styles/background_image/public/2020-04/Niewdonk%20Berlare.jpg" alt="NIEUWDONK" %}}
KNOOPPUNT 65-45-44

Recreatiedomein Nieuwdonk biedt tal van ontspanningsmogelijkheden voor het hele gezin. Dus zeker te onthouden voor dat volgende uitstapje met de (klein)kinderen! In de watersportvijver kan je zwemmen, zeilen, surfen, kajakken en duiken. Voor actieve waaghalzen is er een survivalparcours in de omliggende bossen. Een hongertje? Voor een snelle snack kun je terecht in brasserie De Zonnevallei, met zicht op het strand en de speeltuin.
{{% /imgandtxt %}}

### Donkmeer

{{% imgandtxt url="https://www.routen.be/sites/default/files/public/styles/background_image/public/2020-04/Donkmeer_Berlare_Bezoekerscentrum1-david-samyn.jpg" alt="DONKMEER" %}}
KNOOPPUNT 44-66

Het Donkmeer, een van dé toeristische toppers van Oost-Vlaanderen, is een restant van de turfwinning langs de oude Scheldemeanders. Omgeven door tavernes en terrassen is het al jaren een hotspot voor ééndags- of langere vakanties. Je kan er bootje varen, je laten overzetten naar de Eendenkooi of aanschuiven voor een lekker bord paling bij Elvira, een van de oudste restaurants in de buurt.
{{% /imgandtxt %}}

### ’T Weiken

{{% imgandtxt url="https://www.routen.be/sites/default/files/public/styles/background_image/public/2020-03/Terras%20Donkmeer%20Berlare.jpg" alt="’t WEIKEN" %}}
Een absolute must aan het Donkmeer, dit plekje waar toeristen een halve eeuw geleden al kwamen om zich op bussels stro van de boer aan het water neer te vlijen. Gaandeweg groeide ’t Weiken uit tot een zomerbar avant-la-lettre, met strandstoelen en bijhorende parasolletjes. Je kan er iets drinken met zicht op het meer, of je eigen picknick soldaat maken.
{{% /imgandtxt %}}

### Gratiebossen En Berlare Broek

{{% imgandtxt url="https://www.routen.be/sites/default/files/public/styles/background_image/public/2020-06/Berlare%20Broek%20natuur%20%281%29_0.jpg" alt="GRATIEBOSSEN EN BERLARE BROEK" %}}
KNOOPPUNT 72-73

Net als het Donkmeer ontstond het natuurgebied Berlare Broek uit de historische meanders van de Schelde. In de jaren ’70 stond het hier vol populieren van een luciferfabriek. Daartussen liggen moerassen en meer dan 50 vijvers. De nabijgelegen Gratiebossen maakten tot in de 18de eeuw deel uit van een groot en uitgestrekt bos. Hun naam danken ze aan de boevenbende die hier actief was, en argeloze passanten ‘zonder gratie of genade’ beroofde.
{{% /imgandtxt %}}

### Veer Berlare-Appels

{{% imgandtxt url="https://www.routen.be/sites/default/files/public/styles/background_image/public/2020-06/Appels-Berlare%20veer%20TOV.jpg" alt="VEER BERLARE-APPELS" %}}
KNOOPPUNT 76

Een drietal kilometer voorbij het Donkmeer maak je de overtocht met het veer Berlare-Appels, een van de 12 voet- en fietsveren die zo typisch zijn voor Scheldeland. Het zou al dateren uit midden 13de eeuw en geldt meteen ook als het oudste. De boot vaart om het halfuur uit, behalve om 12u30, want dan gaat de veerman lunchen.
{{% /imgandtxt %}}

### Taverne Het Veerhuis 

De wachttijd aan het veer overbruggen doe je met een streekbiertje in taverne Het Veerhuis, ooit verkozen als strafste café van Vlaanderen. Ook de boterhammen van het huis zijn niet te versmaden! In 1971 deed dit vroegere veerhuis van de veerman dienst als locatie voor de verfilming van het boek van Stijn Streuvels ‘De teleurgang van de waterhoek’.### Oude Dender

{{% imgandtxt url="https://www.routen.be/sites/default/files/public/styles/background_image/public/2020-03/preview_20190519_104319.jpg" alt="OUDE DENDER" %}}
KNOOPPUNT 88-91

In 1976 werd een deel van het Dendertracé rechtgetrokken voor de scheepvaart. Daardoor kwam de monding van de rivier in de Schelde buiten het centrum van Dendermonde te liggen. Sindsdien vormt de Oude Dender een idyllische waterpartij die de groene rand verbindt met het hart van de stad. Het is er ontspannen wandelen langs de standbeelden langs de oevers. Vanop het water genieten kan ook, met een gehuurde kajak, pedalo of SUP board.
{{% /imgandtxt %}}

### Dendermonde

Eindpunt


