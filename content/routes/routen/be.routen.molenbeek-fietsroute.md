---
title: "Molenbeek Fietsroute"
subtitle: "Deze rustige fietsroute brengt je langs de mooiste dorpen van Herzele, Erpe-Mere en Haaltert"
date: "2022-11-09"
description: "Deze rustige fietsroute brengt je langs de mooiste dorpen van Herzele, Erpe-Mere en Haaltert"
region: "flanders"
source: "be.routen"
ext_url: "https://www.routen.be/molenbeek-fietsroute"
gpx: "routen/molenbeek-fietsroute.gpx"
length: 42
tags:
 - "flanders"
 - "short"
categories:
 - "official"
 - "route"
---

## Let's Go ! 

Deze rustige fietsroute brengt je langs de mooiste dorpen van Herzele, Erpe-Mere en Haaltert. De route loopt eerst doorheen kleine dorpskernen om dan via - vaak onverharde - binnenwegen het heuvelachtige platteland van Haaltert en Herzele te verkennen.

## On route

### Markt Herzele

{{% imgandtxt url="https://www.routen.be/sites/default/files/public/styles/background_image/public/2022-03/Afbeelding1.jpg" alt="Markt Herzele" %}}
Startpunt

De fietsroute start tussen het schepenhuis en het gemeentehuis van Herzele.
{{% /imgandtxt %}}

### Burcht Van Herzele

{{% imgandtxt url="https://www.routen.be/sites/default/files/public/styles/background_image/public/2022-03/Afbeelding2.jpg" alt="Burcht van Herzele" %}}
Deze 13e eeuwse burcht werd gebouwd door de heren van Herzele en is getuige van de rijke geschiedenis van de gemeente. De burcht werd zwaar beschadigd in 1380 door de graaf van Vlaanderen omdat de heren van Herzele de opstandige Gentenaars hadden ondersteund. In 1579 werd het gebouw nogmaals zwaar beschadigd door kogels van de Spanjaarden, die het als streng Katholieken niet eens waren met de protestantsgezindheid van de toenmalige heer van Herzele. De delen van de burcht die de beschietingen overleefd hadden, werden nog bewoond tot de 18e eeuw. In 1969 kocht de gemeente Herzele de burcht en de bijhorende gronden en werd de donjon gerenoveerd en de grachten opnieuw opengelegd.
{{% /imgandtxt %}}

### Ressegem

{{% imgandtxt url="https://www.routen.be/sites/default/files/public/styles/background_image/public/2022-03/Afbeelding3.jpg" alt="Ressegem" %}}
Na een rit over een smal fietspad omringd door bomen - die zorgen voor een natuurlijke tunnel van takken - kom je aan in de dorpskern van Ressegem. Het eerste wat opvalt, is de laat gotische Sint-Mauritiuskerk. Rijd je iets verder, dan passeer je langs de oude motte. Op deze kunstmatige heuvel stond vanaf de 11e eeuw de omwalde donjon van de heren van Ressegem. In deze periode stond op verschillende plaatsen in Vlaanderen een mottekasteel, maar vandaag is de motte van Ressegem een van de best bewaarde.
{{% /imgandtxt %}}

### Langs Stille Dorpen

{{% imgandtxt url="https://www.routen.be/sites/default/files/public/styles/background_image/public/2022-03/Afbeelding4.jpg" alt="Langs stille dorpen" %}}
De dorpen Burst, Bambrugge en Vlekkem liggen op een boogscheut van elkaar. Op korte tijd passeer je langs deze rustige dorpskernen die elk gedomineerd worden door een 19e eeuwse neogotische kerk.
{{% /imgandtxt %}}

### Haaltert

{{% imgandtxt url="https://www.routen.be/sites/default/files/public/styles/background_image/public/2022-03/img_20220302_162208.jpg" alt="Haaltert" %}}
Via steeds landelijker gebied rijd je Haaltert binnen. Vlak voor je bij het centrum bent, kom je een rustig park tegen dat uitnodigt om even tot rust te komen.
{{% /imgandtxt %}}

### Begraafplaats Haaltert En Kapel Maria-Van-Bijstand

{{% imgandtxt url="https://www.routen.be/sites/default/files/public/styles/background_image/public/2022-03/Afbeelding6.jpg" alt="Begraafplaats Haaltert en kapel Maria-van-Bijstand" %}}
Bij het buitenrijden van het centrum van Haaltert fiets je langs de begraafplaats en de Kapel Maria-van-Bijstand. Deze mooie laat-barokke kapel werd gebouwd in 1703 en is beschermd als monument. Op de begraafplaats bevinden zich de graven van twee Britse militairen uit de Tweede Wereldoorlog, die onder het behoud staan van de Commonwealth War Graves Commission.
{{% /imgandtxt %}}

### Den Dotter

{{% imgandtxt url="https://www.routen.be/sites/default/files/public/styles/background_image/public/2020-06/Den%20Dotter%20Haaltert%20Erpe-Mere.jpg" alt="Den Dotter" %}}
Via onverharde wegen langs velden en weides kom je aan in natuurgebied Den Dotter. Dwars doorheen het natuurgebied kronkelt de Molenbeek, die er zorgt voor leven en een grote variatie in het landschap. De naam dotter verwijst naar de dotterbloem, die in het voorjaar de gronden hier geel kleurt.
{{% /imgandtxt %}}

### Aaigem

{{% imgandtxt url="https://www.routen.be/sites/default/files/public/styles/background_image/public/2022-03/Afbeelding8.jpg" alt="Aaigem" %}}
Eenmaal uit Den Dotter, rijd je langs het pittoreske dorp Aaigem. De Sint-Niklaas-en-Leonarduskerk heeft een gotische toren uit de 13e eeuw, waartegen eind de 18e eeuw een classicistisch schip werd gebouwd. Hierna volgt een rustgevende tocht tussen uitgestrekte velden en oude hoeves.
{{% /imgandtxt %}}

### Buysemolen

{{% imgandtxt url="https://www.routen.be/sites/default/files/public/styles/background_image/public/2022-03/img_20220302_175852.jpg" alt="Buysemolen" %}}
Op het laatste deel van de tocht trek je door een landelijke omgeving richting het eindpunt. Naast vele oude boerderijen zijn hier ook nog enkele molens bewaard gebleven. De Buysemolen werd hier recent heropgebouwd op de plaats waar vroeger een 15e eeuwse staakmolen stond.
{{% /imgandtxt %}}

### Molen Te Rullegem

{{% imgandtxt url="https://www.routen.be/sites/default/files/public/styles/background_image/public/2022-03/Afbeelding9.jpg" alt="molen te Rullegem" %}}
Vlak voor je Herzele binnenrijdt, passeer je de molen te Rullegem. Deze houten staakmolen is gebouwd in de 17e eeuw.
{{% /imgandtxt %}}

### Markt Herzele


