---
date: "2022-11-09"
title: De Zwalmstreek Fietsroute
subtitle: Vertrek in het bronnendorpje Dikkelvenne voor een rit door de Zwalmvallei, een populair fiets- en wandelgebied in de Vlaamse Ardennen
description: Vertrek in het bronnendorpje Dikkelvenne voor een rit door de Zwalmvallei, een populair fiets- en wandelgebied in de Vlaamse Ardennen
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/de-zwalmstreek-fietsroute
routes:
    - name: Main
      gpx: routen/de-zwalmstreek-fietsroute.gpx
      length: 23524
      up: 155
      down: 155
      minheight: 7
      maxheight: 61
      minslope: -17.2
      maxslope: 14.2
      avgposslope: 1.1
      avgnegslope: -1
      slopehisto:
        - 5606
        - 633
        - 194
        - 0
        - 68
      effortlevel: 1.104
      minlat: 50.87988
      minlon: 3.68376
      maxlat: 50.92443
      maxlon: 3.75514
---

## Let's Go ! 

Vertrek in het bronnendorpje Dikkelvenne voor een rit door de Zwalmvallei, een populair fiets- en wandelgebied in de Vlaamse Ardennen. Op je route: watermolens, heuvelige landschappen, cafeetjes waar de tijd geen vat op lijkt te hebben en zowaar een idyllisch stukje Zwitserland in Vlaanderen.

## On route

### Bronnendorp Dikkelvenne

Knooppunt 47

Dikkelvenne is het bronnendorp van deze regio, en dat heeft het te danken aan de Heilige Christiana, een Schotse of Angelsaksische prinses die hier rond 715 zou neergestreken zijn. De devote christene stak het kanaal over en kwam via de Schelde in Dikkelvenne terecht. Overal waar ze halthield, sprongen er bronnen uit de grond.Toevallig zat Dikkelvenne zonder water. Achteloos tikte Christiana op 'De Rotse' - het oude hart van Dikkelvenne - en plots borrelde er water op. Ze herhaalde dit op nog andere plaatsen en het bronnendorp Dikkelvenne was geboren. Op 'De Rotse' stonden tot 1824 de kerk en het kerkhof. In 1895 werd het terrein heraangelegd als een park en werd de Christianakapel opgetrokken in neogotische stijl. Ga alvast eerst een kijkje nemen op deze idyllische locatie. Vlakbij is de water- en limonadefabriek Christianabronnen nog altijd actief.### Estaminet De Rotse

{{% imgandtxt url="https://www.routen.be/sites/default/files/public/styles/background_image/public/2020-08/estaminet%20de%20rotse%20in%20Dikkelvenne.jpg" alt="Estaminet De Rotse" %}}
Café De Rotse heeft een aangenaam terras en is dé ideale stop om de bieren te proeven van de artisanale familiebrouwerij Contreras uit Gavere, zoals de Valeir, Contrapils en Tonneke. Iets eten op deze schilderachtige locatie kan ook: op het menu prijken lekkere brasseriegerechten, en pannenkoeken, taartjes en ijs voor de zoetekauwen.
{{% /imgandtxt %}}

### Blauw Kasteel

Knooppunt 98

Tussen de Schelde en de heuvels van de Vlaamse Ardennen, op het domein waar vroeger de bronwater- en limonadefabriek Windeke Bron stond, wordt sinds 2007 aan biologische groenteteelt gedaan. Op de eeuwenoude weilanden rond het kasteel grazen Ardense Voskopschapen, en het bos wordt op een ecologische manier beheerd.In de historische moestuin vind je vergeten groenten, kleinfruit (bessen, frambozen, aardbeien, ...), kruiden en een hoogstamboomgaard. Wekelijks levert de boerderij biologische groente- en fruitpakketten op verschillende afhaalpunten in Gent en de Vlaamse Ardennen, en in hun eigen biowinkels in Gent, Horebeke, Sint-Martens-Latem en Knokke.### Dikkele

{{% imgandtxt url="https://www.routen.be/sites/default/files/public/styles/background_image/public/2020-04/Dikkele-Philippe-minnaert.jpg" alt="Dikkele" %}}
Knooppunt 50

Knijp hier voor alle zekerheid even in je arm. Dit is geen droom, dit is Dikkele, een Zwalmdorpje vol nostalgische charme, met nauwelijks 180 inwoners, een 19de-eeuws kerkje en een authentieke ommuurde pastorij midden de glooiende kouters. De dorpskern is niet enkel door de Vlaamse overheid volledig beschermd sinds 1980.Ook de omgeving rond het dorp is in zekere zin beschermend. Het postkaartdorpje ligt in een kom, als verwijderd van de bewoonde wereld, waardoor vanop enige afstand nauwelijks meer te zien is dan de punt van de kerktoren. Doorgaand verkeer is er amper, wandelaars en fietsers daarentegen des te meer.
{{% /imgandtxt %}}

### Café De Casino

{{% imgandtxt url="https://www.routen.be/sites/default/files/public/styles/background_image/public/2020-03/Caf%C3%A9_DeCasino_DavidSamyn.jpg" alt="Café De Casino" %}}
Een dorpsherberg met een gezelligheidsindex ver boven het gemiddelde, een Leuvense stoof en lokaal lekkers van onder meer Brouwerij Contreras op de drankenkaart. Het standbeeld voor de deur herinnert aan brouwerij De Wever die tot 1983 actief was in het dorp.
{{% /imgandtxt %}}

### Klein Zwitserland

{{% imgandtxt url="https://www.routen.be/sites/default/files/public/styles/background_image/public/2020-03/KleinZwitserland.jpg" alt="Klein Zwitserland" %}}
Knooppunt 53-67

Dit idyllische plekje dankt zijn naam aan een fantasierijke molenaar. Zijn vijvertje vergeleek hij met het Meer van Genève, de Zwalmbeek met een klaterende bergrivier en de ‘bergen’ met die van Zwitserland. ‘Klein Zwitserland’ was geboren. Er hangt zelfs een bordje met het aantal kilometers tot in het echte Zwitserland: precies 513. Zeker nog tot eind september kan je hier elk weekend – languit in het gras, in de hangmat of in de strandstoel – genieten van lokaal en vaak biologisch lekkers in OHNE’s Bosbar, een van de eerste afvalarme cafés van Oost-Vlaanderen. Nadien gaat het sprookjeshuisje even dicht voor verbouwingen.’
{{% /imgandtxt %}}

### Zwalmmolen

{{% imgandtxt url="https://www.routen.be/sites/default/files/public/styles/background_image/public/2020-03/Zwalmmolen_DavidSamyn3.jpg" alt="Zwalmmolen" %}}
De Zwalmmolen, ooit eigendom van de Sint-Pietersabdij van Corbie (Somme), is een schitterend stukje technisch erfgoed verscholen te midden van de groene Zwalmvallei. Tot begin de 20ste eeuw was dit een dubbelmolen, waar naast koren ook onder andere lijnzaad, maïs en tabak werden verwerkt. In 2010 werd de molen maalvaardig gerestaureerd en voorzien van een kleine waterkrachtcentrale.Het molengebouw bezoeken, kan alleen op afspraak. Het vroegere sluiswachtershuisje biedt onderdak aan Streekpunt Zwalm, het toeristische infopunt voor de regio. Spring binnen voor alle info over de Zwalmstreek en de Vlaamse Ardennen.
{{% /imgandtxt %}}

### De Kaaihoeve

{{% imgandtxt url="https://www.routen.be/sites/default/files/public/styles/background_image/public/2020-07/preview_blotevoetenpad%2BKaaihoeve3.jpg" alt="De Kaaihoeve" %}}
Knooppunt 57

De Kaaihoeve ligt verscholen in het paradijselijke groen van de Scheldevallei en is je ideale uitvalsbasis om de natuur te (her)ontdekken. Zowel in als rond dit provinciale natuurcentrum kun je op een interactieve manier bijleren over natuur- en milieuthema’s of bijzondere dieren en planten observeren.De naam ‘kaai’ verwijst naar de tijd toen er in Meilegem nog een aanlegsteiger lag, nog voor de Schelde werd gekanaliseerd. Her en daar staan nog oude schuren en hofmuurtjes, en tijdens het seizoen hangt er fruit in de boomgaard. Volg hier de graspaden of het blotevoetenpad en geniet van een uurtje puur natuur-beleving.
{{% /imgandtxt %}}

### Knooppunt 47


