---
title: "Kouter Fietsroute"
subtitle: "Het kasteeldomein de Ghellinck is je startpunt voor een rit langs de kouters in en rond Wortegem-Petegem"
date: "2022-11-09"
description: "Het kasteeldomein de Ghellinck is je startpunt voor een rit langs de kouters in en rond Wortegem-Petegem"
region: "flanders"
source: "be.routen"
ext_url: "https://www.routen.be/kouter-fietsroute"
gpx: "routen/kouter-fietsroute.gpx"
length: 48
tags:
 - "flanders"
 - "short"
categories:
 - "official"
 - "route"
---

## Let's Go ! 

Het kasteeldomein de Ghellinck is je startpunt voor een rit langs de kouters in en rond Wortegem-Petegem. Onderweg ontdek je een minder bekend maar daarom niet minder mooi stukje Vlaamse Ardennen, met onder meer de Abdij van Beaulieu.

## On route

### Domein De Ghellinck

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220502_134328.jpg" alt="Domein de Ghellinck" %}}
specialleke,

Dit kasteeldomein is een specialleke, want er staat geen kasteel. Dat werd in 1973 verwoest door een brand. De prachtige tuinen met vijvers en verschillende bijgebouwen zijn wel goed bewaard gebleven en hebben sindsdien een grondige opknapbeurt gekregen. Vooral het koetshuis is een echte blikvanger en doet vandaag dienst als tearoom en restaurant.
{{% /imgandtxt %}}

### Elsegem

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220502_135043.jpg" alt="Elsegem" %}}
De pittoreske dorpskern van Elsegem, deelgemeente van Wortegem-Petegem, is beschermd als dorpsgezicht. In het dorp vind je heel wat restaurants, zoals De Hooiopper en het gastronomische Plein25.
{{% /imgandtxt %}}

### Petegemberg

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220502_142816.jpg" alt="Petegemberg" %}}
Op deze route in de glooiende Vlaamse Ardennen kom je verschillende hellingen tegen. De meeste zijn vrij gemakkelijk overbrugbaar, maar de Bergstraat op de Petegemberg doet je toch flink zweten. Eenmaal boven word je wel beloond voor het hard labeur met een prachtig zicht op de Scheldevallei, Petegem en Oudenaarde.
{{% /imgandtxt %}}

### Wortegem

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220502_150420.jpg" alt="Wortegem" %}}
Via boerderijen en velden rijd je op een lichte heuvel richting Wortegem. Rond het kerkplein kan je je even verfrissen in een van de cafeetjes met terras.
{{% /imgandtxt %}}

### Ooike & Moregem

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220502_155934.jpg" alt="Ooike & Moregem" %}}
Het noorden van Wortegem-Petegem wordt gekenmerkt door oude hoeves en landbouwgebied. Via weides vol koeien en kleine gehuchten waar de tijd lijkt stil te staan rijd je door de pittoreske dorpskernen van Ooike en Moregem. De witgeverfde parochiekerk Sint-Pietersstoel van Moregem werd gebouwd voor 1400 en is samen met het plein beschermd als dorpszicht. Hier kan je je dorst lessen of je maag vullen in tearoom-restaurant De Vierschaar.
{{% /imgandtxt %}}

### Langemeersen

{{% imgandtxt url="https://www.routen.be/sites/default/files/public/styles/background_image/public/2020-06/langemeersen_kl.jpg" alt="Langemeersen" %}}
Het natuurgebied Langemeersen ligt laag en vormt een soort badkuip, waar al het water uit de ruime omgeving naartoe vloeit. Door al dat water zijn hier mooie natte hooilanden en rietlanden en stukjes moeras bewaard gebleven. Tot de eerste helft van vorige eeuw trad de Schelde hier nog regelmatig buiten haar oevers. Neem zeker je verrekijker mee, want de vogelpopulatie is hier erg divers.
{{% /imgandtxt %}}

### Abdij Van Beaulieu

{{% imgandtxt url="https://www.routen.be/sites/default/files/public/styles/background_image/public/2022-05/IMG_20220502_130610.jpg" alt="Abdij van Beaulieu" %}}
De volgende stop op je route is de schilderachtige Abdij van Beaulieu. Ooit beheerste deze abdij de omliggende landen en meer dan 50 dorpen waren eraan schatplichtig. Ze werd gesticht in 1290 door Isabella van Namen, gravin van Vlaanderen, en tijdens de 15e en 16e eeuw was het één van de rijkste abdijen van Vlaanderen. Vandaag is slechts een klein deel van de abdij bewaard gebleven, maar deze overblijfselen zijn indrukwekkend en geven een goed beeld van de voormalige rijkdom.
{{% /imgandtxt %}}

### Petegem-Aan-De-Schelde

Tot 1963 bestonden er in Oost-Vlaanderen twee gemeentes die Petegem heetten, op slechts 15 kilometer van elkaar. Om verwarring te voorkomen werden de achtervoegsels -aan-de-Schelde en -aan-de-Leie toegevoegd. Op deze route fiets je door Petegem-aan-de-Schelde. Vroeger stond hier aan de oude Scheldearm een van de oudste burchten van Vlaanderen, maar deze is niet bewaard gebleven. Wel kan je er nog het 'oud kasteel' uit 1790 en het 'nieuw kasteel' uit 1847 te bewonderen.### Domein De Ghellinck


