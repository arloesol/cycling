---
date: "2022-11-09"
title: Hidden Treasures Fietsroute
subtitle: Fiets langs de verborgen parels van het Waasland ontdek de pittoreske dorpjes van Daknam en Eksaarde
description: Fiets langs de verborgen parels van het Waasland ontdek de pittoreske dorpjes van Daknam en Eksaarde
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/hidden-treasures-fietsroute
routes:
    - name: Main
      gpx: routen/hidden-treasures-fietsroute.gpx
      length: 54064
      up: 134
      down: 134
      minheight: 1
      maxheight: 14
      minslope: -5.1
      maxslope: 7.5
      avgposslope: 0.8
      avgnegslope: -0.9
      slopehisto:
        - 6970
        - 126
        - 134
        - 79
        - 0
      effortlevel: 2.003
      minlat: 51.09708
      minlon: 3.89208
      maxlat: 51.19925
      maxlon: 4.0534
---

## Let's Go ! 

Fiets langs de verborgen parels van het Waasland ontdek de pittoreske dorpjes van Daknam en Eksaarde. Observeer vanuit een kijkmuur de lokale fauna en fiets door de Fondatie van Boudelo. En breng een bezoek aan Grot O.L.V. van de fietsers, één van de meest bijzondere plekjes van de regio.

## On route

### Het Verloren Bos

{{% imgandtxt url="https://www.routen.be/sites/default/files/public/styles/background_image/public/2021-03/Waasland%20Lokeren%20Verloren%20Bos%20vzw%20CJT.jpg" alt="Het Verloren Bos" %}}
Knooppunt 24

Het Verloren Bos is een prachtig aangelegd kasteelpark. Het kasteel en het bijhorende koetshuis werden omgevormd tot jeugdverblijf.
{{% /imgandtxt %}}

### Daknamse Meersen

{{% imgandtxt url="https://www.routen.be/sites/default/files/public/styles/background_image/public/2021-04/daknamse%20meersen_daknam.jpg" alt="Daknamse Meersen" %}}
Knooppunt 23-20

De Daknamse Meersen is een fraaie brok groen, doorkruist met wandelpaden langs bloemrijke hooilanden, verspreide bosjes, knotwilgenrijen en talrijke sloten. Vanop de oude spoorwegbedding, vandaag een populair fiets- en wandelpad, heb je een goed zicht op de hooilanden, die bruisen van het leven.
{{% /imgandtxt %}}

### Daknam 

{{% imgandtxt url="https://www.routen.be/sites/default/files/public/styles/background_image/public/2021-04/koning%20nobel%20troon_daknam.jpg" alt="Daknam " %}}
Knooppunt 23-20

De fietsroute wijkt in Daknam even af van het Spoorwegpad. Hierdoor passeer je bijna langs Daknam Dorp. Strijk neer op één van de terrasjes op het stemmige dorpsplein met zijn lindebomen, het romaanse kerkje met zijn witgekalkte kerkhofmuur en de Reynaertbank met een vers uit het dierenepos.Wandel je door het Catharinastraatje, dan bots je op ijzeren replica’s van alle protagonisten uit het Reynaertverhaal. Wandel je dat straatje helemaal uit? Dan kan je een foto nemen op de troon van koning Nobel uit het verhaal van Reynaert de vos.
{{% /imgandtxt %}}

### De Kruiskapel 

{{% imgandtxt url="https://www.routen.be/sites/default/files/public/styles/background_image/public/2021-04/kruiskapel_eksaarde.jpg" alt="De Kruiskapel " %}}
Knooppunt 81-80

De Kapel van de Miraculeuze Kruisen is al eeuwen een trekpleister voor Eksaarde. Ze werd in 1632 gebouwd op de plaats waar ene Boudewijn met de Negen Ponden in 1317 bij het ontwortelen van een boom twee kruisbeelden uit de grond haalde. Daarop vonden een reeks mirakels plaats: zo begonnen de kerkklokken spontaan te luiden, en verstarde het hoofd van een ongelovige zodanig dat hij berouwvol voor de kruisen ging bidden.Vandaag bewaart men het ene kruis in de kerk van Eksaarde, het andere in de Kruiskapel. Langs de kruisweg met 14 kapelletjes die beide gebouwen met elkaar verbindt, houden gelovigen in de eerste helft van november een bedevaart, de Negendaagse Begankenis van de Miraculeuze Kruisen.
{{% /imgandtxt %}}

### De Linie

{{% imgandtxt url="https://www.routen.be/sites/default/files/public/styles/background_image/public/2020-03/waasland_gluurmuur_eksaarde.jpg" alt="De Linie" %}}
Knooppunt 81-80

De Linie is een lappendeken van bossen, moerassen en weiden, beheerd door vzw Durme. In het natuurgebied vind je een 'gluurmuur', van waar je de lokale fauna kan bewonderen.
{{% /imgandtxt %}}

### 'T Veldcafé

{{% imgandtxt url="https://www.routen.be/sites/default/files/public/styles/background_image/public/2022-05/browse_2.jpg" alt="'t Veldcafé" %}}
Knooppunt 80

Stevige boterhammen met boerenhesp zijn dé specialiteit van 't Veldcafé, een typisch volkscafé in Moerbeke. Links van het café biedt het leuke terras uitzicht op de voorbijglijdende Zuidlede. Ook wat op de kaart staat, mag er wezen: taartjes, ijscoupes en verzorgde snacks tegen democratische prijzen. Ook fijn meegenomen is het laadpunt voor je elektrische fiets.
{{% /imgandtxt %}}

### Puyenbroeck

{{% imgandtxt url="https://www.routen.be/sites/default/files/public/styles/background_image/public/2021-03/preview_20200707_110849.jpg" alt="Puyenbroeck" %}}
Knooppunt 84

Stop even in het provinciaal domein Puyenbroeck voor rondjes dobberen op de roeivijver, een ritje door het domein op een treintje, zwemmen of zoveel meer. Je kan er ook de uitkijktoren beklimmen voor een prachtig uitzicht over het gebied. Het Levend Erfgoed park dat vlak achter de toren ligt is zowel leuk als leerrijk.
{{% /imgandtxt %}}

### Vapeurbrug

{{% imgandtxt url="https://www.routen.be/sites/default/files/public/styles/background_image/public/2021-04/vapeurbrug.jpg" alt="Vapeurbrug" %}}
Knooppunt 82-79

Deze brug werd gebouwd als onderdeel van de spoorwegverbinding tussen Lokeren en Zelzate. De brug werd vooral intensief gebruikt door het industrieel treinverkeer naar de vroegere suikerfabriek, die aan de overkant van de Moervaart stond. De Vapeurbrug is nu erkend als erfgoed en is een herinnering aan de suikerfabriek en het industriële verleden van Moerbeke.
{{% /imgandtxt %}}

### Kerk En Grot O.l.v. Van De Fietsers

{{% imgandtxt url="https://www.routen.be/sites/default/files/public/styles/background_image/public/2021-04/grot%20olv%20van%20de%20fietsers.jpg" alt="Kerk en Grot O.L.V. van de Fietsers" %}}
Knooppunt 99

Ga bij knooppunt 99 even naar links om langs een bijzonder plekje te komen: de Grot van de Fietsers, een heus bedevaartsoord voor fietsers uit heel Vlaanderen. Doorheen de jaren verzamelde de kerk naast de grot meer dan 100 truitjes van fenomenale wielrenners zoals Museeuw, Merckx, Cancellara, Gilbert, Albert,… . De lijst gaat maar door en valt te bewonderen in een klein museum ter plekke. De eerste zondag van maart laten hier jaarlijks zo’n 700 fietsers hun tweewieler wijden. Een heuse happening in het anders zo stille Klein-Sinaai!
{{% /imgandtxt %}}

### De Fondatie Van Boudelo 

{{% imgandtxt url="https://www.routen.be/sites/default/files/public/styles/background_image/public/2021-04/fondatie%20van%20boudelo_moervaart.jpg" alt="De Fondatie van Boudelo " %}}
Knooppunt 97-1

Je fietst een heel stuk langs het kanaal van Stekene - in de volksmond de Stekense Vaart. Hier waaiert de Fondatie van Boudelo uit, een waardevol natuurgebied dat 800 jaar geleden bij de Abdij van Boudelo hoorde. Daar staat vandaag geen steen meer van overeind, maar de natuur die in de plaats kwam is mogelijk nog monumentaler.
{{% /imgandtxt %}}

### Het Molsbroek / Bezoekerscentrum

{{% imgandtxt url="https://www.routen.be/sites/default/files/public/styles/background_image/public/2021-04/molsbroek_hidden%20treasures%201_0.jpg" alt="Het Molsbroek / bezoekerscentrum" %}}
Knooppunt 32-24

Het Molsbroek is met zijn 80 hectare het grootste beschermde natuurreservaat van de streek. Van op de verharde wandel- en fietsdijk heb je een mooi uitzicht op de uitgestrekte moerasvlakte. Het bezoekerscentrum vertelt over de historiek van het gebied.
{{% /imgandtxt %}}

### Het Verloren Bos 

Knooppunt 24


