---
date: "2022-11-09"
title: Het Hart Van De Azaleastreek Fietsroute
subtitle: Azalea's zijn niet alleen één van de populairste bloeiende kamerplanten maar ook dé vedetten van de Oost-Vlaamse sierteelt
description: Azalea's zijn niet alleen één van de populairste bloeiende kamerplanten maar ook dé vedetten van de Oost-Vlaamse sierteelt
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/het-hart-van-de-azaleastreek-fietsroute
routes:
    - name: Main
      gpx: routen/het-hart-van-de-azaleastreek-fietsroute.gpx
      length: 40122
      up: 60
      down: 60
      minheight: 2
      maxheight: 8
      minslope: -5.7
      maxslope: 4.1
      avgposslope: 0.7
      avgnegslope: -0.5
      slopehisto:
        - 2591
        - 158
        - 0
        - 0
        - 0
      effortlevel: 1.407
      minlat: 51.06692
      minlon: 3.811
      maxlat: 51.13421
      maxlon: 3.94457
---

## Let's Go ! 

Azalea's zijn niet alleen één van de populairste bloeiende kamerplanten maar ook dé vedetten van de Oost-Vlaamse sierteelt. Deze rit neemt je mee tussen serres en bloemenvelden en laat je kennismaken met een - letterlijk - bloeiend stukje erfgoed.

## On route

### Knooppunt 94 - Los Sierteeltmuseum

{{% imgandtxt url="https://www.routen.be/sites/default/files/public/styles/background_image/public/2020-06/Museum%20Sierteelt%20Lochristi%204%20David%20Samyn_0.jpg" alt="Knooppunt 94 - LoS sierteeltmuseum" %}}
Startpunt

Geen beter startpunt voor een sierteeltroute dan het Lochristi Sierteeltmuseum (LoS) in Zaffelare, een deelgemeente van Lochristi. Niet voor niets noemt Lochristi zichzelf 'een bloeiende gemeente': de talrijke serres en landerijen getuigen van de bloementeelt die hier al ruim twee eeuwen lang een belangrijke rol speelt. Grondlegger van de lokale sierteelt was Charles Vuylsteke, een gepassioneerde horticulturist die in 1867 een van de eerste commerciële tuinbouwbedrijven van Europa oprichtte op de gronden van Kasteel Rozelaar, waar je straks voorbij fietst. Zijn borstbeeld kan je gaan bekijken in de tuin van het gemeentehuis.Op de prachtig vernieuwde site van de voormalige pastorie ging in 2011 het LoS of Lochristi Sierteeltmuseum open, als ode aan de mensen die Lochristi als bakermat van de commerciële sierteelt op de wereldkaart hebben gezet. Via een (al dan niet begeleide) wandeling door het leven van een aantal markante historische figuren maak je kennis met het ontstaan en de geschiedenis van de sierteelt, en ontdek je het verrassende botanisch verhaal achter de voornaamste Lootse succesbloemen (azalea’s, begonia’s, camelia’s en orchideeën).
{{% /imgandtxt %}}

### Kasteelpark Beervelde

{{% imgandtxt url="https://www.routen.be/sites/default/files/public/styles/background_image/public/2020-03/waasland_park%20van%20beervelde%201_lochristi_0.jpg" alt="KASTEELPARK BEERVELDE" %}}
KNOOPPUNT 19

Wie Beervelde zegt, zegt de Tuindagen en het uitzonderlijk mooie kasteelpark. Halfjaarlijks stromen tuinliefhebbers uit heel Europa hier massaal toe om drie dagen lang de lentegeuren en herfstsferen op te snuiven. Honderden exposanten, onder wie zowel Belgische als buitenlandse boom- en plantenkwekers, geven acte de présence met alles wat groeit en bloeit, plus een uniek aanbod van antiek en decoratie om je tuin (nog) mooier te maken. Het park bezoeken kan tijdens de Tuindagen, maar ook op andere momenten. Wel eerst even bellen, mailen of binnenspringen op het secretariaat!
{{% /imgandtxt %}}

### Kasteel Rozelaar

{{% imgandtxt url="https://www.routen.be/sites/default/files/public/styles/background_image/public/2020-03/waasland_kasteel%20rozelaar_lochristi.jpg" alt="KASTEEL ROZELAAR" %}}
KNOOPPUNT 10

In dit beschermde classicistische kasteel met witgepleisterde gevels uit 1840 richtte Charles Vuylsteke rond 1870 zijn internationaal gewaardeerd tuinbouwbedrijf op. Dit betekende het startschot voor de azalea- en begoniateelt in Lochristi. Al in de 13de eeuw stond hier een kasteel dat dienst deed als buitenverblijf voor de abten van de Gentse Sint-Baafsabdij. Ook zij hadden ook al groene vingers: hun omwalde domein bevatte een wijngaard, een boomgaard en een uitgebreide groenten- en kruidentuin.Op de plaats van het huidige kasteel richtte de Tsjechische prins-bisschop Ferdinand von Lobkowitz eind 18de eeuw paardenstallen en twee oranjerieën op die later in het gebouw geïntegreerd werden. De prins, een neef van keizerin Maria-Theresia, was dol op luxe en liet er ook een grote tuin met een dure collectie vreemde planten aanleggen. Tijdens één van zijn grootse feesten kon de Gentse beau monde zelfs meevaren met een Montgolfier-luchtballon, die von Lobkowitz speciaal uit Parijs had laten overkomen.
{{% /imgandtxt %}}

### Proefcentrum Voor Sierteelt

KNOOPPUNT 8

In het Proefcentrum voor Sierteelt (PCS), opgericht in 1988, wordt  wetenschappelijk en praktijkgericht onderzoek verricht voor alle sectoren van de sierteelt. Focus ligt op duurzame sierteelt en de ondersteuning ervan bij de siertelers zelf.### Beeldhouwwerk De Bloemisten

KNOOPPUNT 10-73

Dit beeldhouwwerk in het dorp van Lochristi is een eerbetoon aan de vele generaties bloemisten die hier in weer en wind de azalea’s en begonia’s teelden. Herken jij de geknielde vrouw, de wroetende man in de aarde en de bloemknop?### Knooppunt 94 - Los Sierteeltmuseum

Eindpunt


