---
title: "Wase Stilte Fietsroute"
subtitle: "Op deze route leiden de rivieren Moervaart en Zuidlede je naar de mooiste natuurgebieden van het Waasland, zoals de Fondatie van Boudelo, de Linie en het Heidebos"
date: "2022-11-09"
description: "Op deze route leiden de rivieren Moervaart en Zuidlede je naar de mooiste natuurgebieden van het Waasland, zoals de Fondatie van Boudelo, de Linie en het Heidebos"
region: "flanders"
source: "be.routen"
ext_url: "https://www.routen.be/wase-stilte-fietsroute"
gpx: "routen/wase-stilte-fietsroute.gpx"
length: 46
tags:
 - "flanders"
 - "short"
categories:
 - "official"
 - "route"
---

## Let's Go ! 

Op deze route leiden de rivieren Moervaart en Zuidlede je naar de mooiste natuurgebieden van het Waasland, zoals de Fondatie van Boudelo, de Linie en het Heidebos. Het letterlijke hoogtepunt van deze lus is de uitkijktoren die je kan beklimmen in Puyenbroeck.

## On route

### Meersstraat Wachtebeke 

Knooppunt 89

### Heidebos

{{% imgandtxt url="https://www.routen.be/sites/default/files/public/styles/background_image/public/2020-03/Waasland_Heidebos_Wachtebeke.jpg" alt="Heidebos" %}}
Knooppunt 83-67-78

Eenmaal je Wachtebeke uit fietst, kom je terecht op een fietssnelweg die je naar het Heidebos voert. Je fietst langs de rand van dit stukje natuurpracht, maar even afstappen voor een kleine wandeling dieper in het bos is meer dan de moeite waard. Als bezoeker van dit 300 hectare grote natuurgebied word je getrakteerd op een uitzonderlijk pallet van biotopen. Veel meer dan heide en bos dus: het ene moment bevind je je tussen machtige beuken of eiken en na de bocht beland je tussen de struikheide of in een schraal grasland. In het Heidebos kan je ook gallowayrunderen tegenkomen. Natuurpunt zet die dieren in om grote delen te begrazen. Ze grazen op open plekken en creëren zo een halfopen bos.
{{% /imgandtxt %}}

### Moervaart

{{% imgandtxt url="https://www.routen.be/sites/default/files/public/styles/background_image/public/2021-09/voorjaarsrouteStapAf201717.JPG" alt="Moervaart" %}}
Knooppunt 79-19

Steek de mooie Terwestbrug over, en volg een heel stuk het jaagpad langs de Moervaart richting Klein-Sinaai. De Moervaart werd omstreeks 1300 gegraven door de abdij van Boudelo om het gebied af te wateren en geschikt te maken voor landbouw. In de 15de eeuw werd het kanaal bevaarbaar gemaakt voor het transport van turf, dat in de wijde omgeving werd ontgonnen. Het rustig kabbelende water is vandaag vooral populair bij pleziervaarders.
{{% /imgandtxt %}}

### Fondatie Van Boudelo

{{% imgandtxt url="https://www.routen.be/sites/default/files/public/styles/background_image/public/2020-01/Fondatie%20van%20Boudelo.jpg" alt="Fondatie van Boudelo" %}}
Knooppunt 2

De Fondatie van Boudelo is een natuurgebied van meer dan 80 hectare en is één van de laatste stiltegebieden in Oost-Vlaanderen. De naam van het natuurgebied is afgeleid van de Abdij van Boudelo, die hier vroeger stond. Van die abdij blijft niets meer over, maar de natuur die in de plaats kwam - een aaneenschakeling van sierlijke poeltjes, uitgestrekte hooilanden en zuurstofrijke bossen - is mogelijk nog monumentaler.
{{% /imgandtxt %}}

### Keysershof

{{% imgandtxt url="https://www.routen.be/sites/default/files/public/styles/background_image/public/2020-10/preview_TOV_Wandelnetwerk_Waasland_Keyserhof-5.jpg" alt="Keysershof" %}}
Knooppunt 21-80

Deze gezellige basserie, gelegen aan de oevers van de Moervaart en in de schaduw van de Sinaaibrug, verwelkomt wandelaars en fietsers met een drankje en een hapje, een snelle lunch of een uitgebreid menu met seizoensgebonden producten.
{{% /imgandtxt %}}

### De Farm

Tijd voor een ijsje! In Eksaarde vind je De Farm, met zalig zomerterras. Je vindt er heerlijke smaken zoals tiramisu, zoute karamel en Dinokoeken (!), maar ook suikerarm ijs.### Kruiskapel

{{% imgandtxt url="https://www.routen.be/sites/default/files/public/styles/background_image/public/2020-10/_MG_4127.jpg" alt="Kruiskapel" %}}
De Kapel van de Miraculeuze Kruisen, lokaal bekend als de Verre Kapel, is al eeuwen een trekpleister in Eksaarde. Ze werd in 1632 gebouwd op de plaats waar ene Boudewijn met de Negen Ponden in 1317 bij het ontwortelen van een boom twee kruisbeelden uit de grond haalde. Daarop vonden een reeks mirakels plaats: zo begonnen de kerkklokken spontaan te luiden, en verstarde het hoofd van een ongelovige zodanig dat hij berouwvol voor de kruisen ging bidden. Vandaag bewaart men het ene kruis in de kerk van Eksaarde, het andere in de Kruiskapel.
{{% /imgandtxt %}}

### De Linie

{{% imgandtxt url="https://www.routen.be/sites/default/files/public/styles/background_image/public/2021-09/preview__MG_4140.jpg" alt="De Linie" %}}
Je fietst nu langs het natuurgebied De Linie, een lappendeken van bossen, moerassen en weiden, beheerd door vzw Durme en begraasd door ezels. Meer dan 430 plantensoorten zijn bekend in het gebied en daar is fraais onder te vinden zoals lidsteng, boskortsteel, wilde aardbei, schaduwgras, elzenzegge en schaafstro. 57 vogelsoorten broeden regelmatig in het gebied, waaronder slobeend, ijsvogel, kleine karekiet, sperwer, buizerd, zwarte specht, wielewaal en nachtegaal.
{{% /imgandtxt %}}

### 'T Veldcafé

Knooppunt 80-88

Honger of dorst? Stop zeker eens bij 't Veldcafé. Op het heerlijke terras aan het water kan je uren blijven zitten.### Puyenbroeck

{{% imgandtxt url="https://www.routen.be/sites/default/files/public/styles/background_image/public/2020-04/Puyenbroeck%20Wachtebeke%201%20David%20Samyn.jpg" alt="Puyenbroeck" %}}
Knooppunt 84-72-96

Je fiets verder door het provinciaal domein Puyenbroeck. Stoppen kan voor een potje minigolf, een rondje dobberen op de roeivijver, een ritje door het domein op een treintje, zwemmen of zoveel meer. Je kan er ook de uitkijktoren beklimmen voor een prachtig uitzicht over het gebied waar je net hebt doorgefietst. Het Levend Erfgoed park dat vlak achter de toren ligt is zowel leuk als leerrijk voor de kinderen.
{{% /imgandtxt %}}

### Meersstraat Wachtebeke

Knooppunt 89


