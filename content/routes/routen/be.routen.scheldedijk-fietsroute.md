---
date: "2022-11-09"
title: Scheldedijk Fietsroute
subtitle: Geen enkele rivier beïnvloedde Scheldeland meer dan de machtige Schelde
description: Geen enkele rivier beïnvloedde Scheldeland meer dan de machtige Schelde
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/scheldedijk-fietsroute
routes:
    - name: Main
      gpx: routen/scheldedijk-fietsroute.gpx
      length: 44940
      up: 132
      down: 132
      minheight: 0
      maxheight: 24
      minslope: -14
      maxslope: 12.7
      avgposslope: 0.6
      avgnegslope: -0.7
      slopehisto:
        - 4623
        - 206
        - 54
        - 0
        - 125
      effortlevel: 1.715
      minlat: 51.02401
      minlon: 4.17493
      maxlat: 51.12228
      maxlon: 4.32054
---

## Let's Go ! 

Geen enkele rivier beïnvloedde Scheldeland meer dan de machtige Schelde. Op deze fietsroute vertelt ze haar verhaal, terwijl je comfortabel over de verharde en autovrije dijkwegen bolt en geniet van schitterende uitzichten. Je beloning nadien – of onderweg: een lekker bord paling of een streekbiertje op een gezellig terras aan de waterkant.

## On route

### Streek- En Vlechtmuseum De Zilverreiger

{{% imgandtxt url="https://www.routen.be/sites/default/files/public/styles/background_image/public/2020-03/preview_LR_Scheldeland_2019_138.jpg" alt="Streek- en vlechtmuseum De Zilverreiger" %}}
Startpunt

Dit museum is je ideale uitvalsbasis voor een fietstocht door Klein-Brabant. In het voormalige schoolgebouw maak je kennis met de vlechtnijverheid, die eeuwenlang zeer bepalend was voor deze waterrijke regio. Je kan er oude volkssporten uitproberen, een workshop mandenvlechten volgen of in de herberg proeven van een frisse Slijkneus, het biobiertje van het huis.
{{% /imgandtxt %}}

### Groenendijk

{{% imgandtxt url="https://www.routen.be/sites/default/files/public/styles/background_image/public/2020-06/Groenendijk%20Weert%20Bornem.jpg" alt="GROENENDIJK" %}}
KNOOPPUNT 4

‘Wij nemen u niet in de maling, wij verkopen heerlijke paling’, belooft een bord op de gevel, en je weet meteen wat je hier op je bord krijgt. Wie niet tuk is op paling, kan in dit sympathieke familierestaurant aan de Scheldeoever ook gewoon een smakelijk streekgerecht bestellen of een suggestie van de dag, waaronder steevast iets zonder vlees. Bij zomers weer gaan de tuinstoelen van stal en nestel je je buiten op het terras.
{{% /imgandtxt %}}

### Paviljoen De Notelaer

{{% imgandtxt url="https://www.routen.be/sites/default/files/public/styles/background_image/public/2020-02/Kopie%20van%20header%20nieuwe%20websites%20-%20notelaer.jpg" alt="PAVILJOEN DE NOTELAER" %}}
KNOOPPUNT 2-1

In dit mooie paviljoen trokken de bewoners van het nabijgelegen Kasteel d’Ursel in Hingene zich graag terug. Seriekijkers herkennen het vast nog uit de reeks ‘Stille waters’. Stap even af voor een wandelingetje of strijk bij mooi weer neer op het terras voor een stukje Notelaerentaart. Het dakterras biedt een prachtig panorama over de Schelde, en de fraaie landschapstuin rond het kasteel zelf is een ideaal picknickplekje.
{{% /imgandtxt %}}

### Zeesluis Wintam En Noordelijk Eiland

{{% imgandtxt url="https://www.routen.be/sites/default/files/public/styles/background_image/public/2020-03/preview_Het%2Bnoordelijk%2Beiland%2B002.jpg" alt="ZEESLUIS WINTAM EN NOORDELIJK EILAND" %}}
KNOOPPUNT 54-31

Het Noordelijk Eiland ontstond bij de aanleg van de Zeesluis, die dit 50 hectare grote stiltegebied domineert. Het struikachtige landschap met kleurrijke grasvlakten en waterpoelen doet denken aan de Camargue. Vergeet je verrekijker niet, want je kan hier veel watervogels spotten.
{{% /imgandtxt %}}

### Fort Van Liezele

{{% imgandtxt url="https://www.routen.be/sites/default/files/public/styles/background_image/public/2020-03/Fort%20Liezele%202.jpg" alt="FORT VAN LIEZELE" %}}
KNOOPPUNT 81

Fort Liezele is een van de best bewaarde en gerestaureerde pantserforten van de Vesting Antwerpen. Het dateert van begin 20ste eeuw, doorstond de twee wereldoorlogen en is nu een vestingbouwkundige parel in een groene zone. Een groot deel van het fort is ingericht als museum, dat de geschiedenis van het gebouw en de omgeving tijdens de beide wereldoorlogen belicht. Kom in het weekend en laat je met een audiogids rondleiden door het fort en het 18 hectare grote domein errond. Vlakbij verrees in 2018 het Landschapspark Fort Liezele: een aanrader voor rustige genieters.
{{% /imgandtxt %}}

### Opdorp

{{% imgandtxt url="https://www.routen.be/sites/default/files/public/styles/background_image/public/2020-06/Middelpunt%20van%20Vlaanderen%20Opdorp%202%20Inge%20Van%20den%20Heuvel.jpg" alt="OPDORP" %}}
KNOOPPUNT 88-66

Vlakbij het drieprovinciënpunt (Antwerpen, Vlaams-Brabant en Oost-Vlaanderen) in Opdorp ligt het geografische middelpunt van Vlaanderen. Het dorpsplein even verderop geldt als een van de mooiste in het gewest.
{{% /imgandtxt %}}

### Cafe Drytoren

{{% imgandtxt url="https://www.routen.be/sites/default/files/public/styles/background_image/public/2020-03/preview_Hires-Tour-_MW19289.jpg" alt="CAFE DRYTOREN" %}}
In de charmantste herberg van Opdorp en omgeving zit je goed voor een zoete versnapering, een frisse dorstlesser of een lekkere dagschotel. In de lente en de zomer is er een gezellig terras naast de herberg en ook een op de Dries. Hier je picknick verorberen mag ook, op voorwaarde dat je er een drankje bij bestelt.
{{% /imgandtxt %}}

### Sint-Amands En Mariekerke

{{% imgandtxt url="https://www.routen.be/sites/default/files/public/styles/background_image/public/2020-03/emile_verhaeren.jpg" alt="SINT-AMANDS en MARIEKERKE" %}}
KNOOPPUNT 67-76

Het uitzicht over de Schelde vanop de Kaai in Sint-Amands beneemt je de adem. Dit is het geboortedorp van de Franstalige dichter Emile Verhaeren, die op de Kaai een standbeeld en een monumentaal praalgraf kreeg. Vlakbij schetst het Provinciaal Museum Emilie Verhaeren het portret van een van de kleurrijkste figuren uit onze literatuurgeschiedenis. Op het jaagpad kan je verschillende gedichten lezen die de schoonheid van deze Scheldebocht en het landschap errond extra in de verf zetten.Hoewel ook in Sint-Amands vroeger gretig op paling werd gevist, draagt alleen nog Mariekerke de titel van vissersdorp. Het is tot op vandaag een belangrijk centrum voor de Vlaamse palinghandel en in juni het decor voor de jaarlijkse Vis- en Folklorefeesten.
{{% /imgandtxt %}}

### Cafe Emile V

Terwijl tal van restaurants hier paling- en visgerechten serveren, mikt dit café aan de Kaai van Sint-Amands toch vooral op de dorstige passant met 180 soorten bier en 15 soorten gin. Vanop het dakterras heb je een magnifiek uitzicht op het water en de natuur. In de winter is het terras verwarmd.### Knooppunt 5 – Streek- En Vlechtmuseum De Zilverreiger

Eindpunt


