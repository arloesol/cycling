---
date: "2022-11-09"
title: Ronde Van Vlaanderen Fietsroute Gele Lus
subtitle: Met de Ronde van Vlaanderen route fiets je zélf over het traject van deze wielerklassieker
description: Met de Ronde van Vlaanderen route fiets je zélf over het traject van deze wielerklassieker
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/ronde-van-vlaanderen-fietsroute-gele-lus
routes:
    - name: Main
      gpx: routen/ronde-van-vlaanderen-fietsroute-gele-lus.gpx
      length: 101877
      up: 951
      down: 951
      minheight: 5
      maxheight: 90
      minslope: -14.1
      maxslope: 22.8
      avgposslope: 1.3
      avgnegslope: -1.5
      slopehisto:
        - 23340
        - 6066
        - 1322
        - 909
        - 473
      effortlevel: 5.493
      minlat: 50.83308
      minlon: 3.4998
      maxlat: 50.9071
      maxlon: 3.83219
---

## Let's Go ! 

Met de Ronde van Vlaanderen route fiets je zélf over het traject van deze wielerklassieker. Inclusief alle mythische bulten en kasseistroken. Deze gele lus schuift je enkele stevige klimmers onder de wielen, zoals die van Wannegem-Lede, de Paddestraat en Volkegemberg. Stap ook geregeld eens af, want je decor is tenslotte een van de mooiste van Vlaanderen.

## On route

### Centrum Ronde Van Vlaanderen (Crvv)

{{% imgandtxt url="https://www.routen.be/sites/default/files/public/styles/background_image/public/2020-03/Centrum_Ronde_Van_Vlaanderen_1.jpg" alt="Centrum Ronde van Vlaanderen (CRVV)" %}}
Startpunt

Het Centrum Ronde van Vlaanderen is dé ontmoetingsplek voor koersliefhebbers en hét archief voor Ronde fetisjisten. Maar vandaag is het ook vooral het perfecte startpunt voor actieve wielrenners die het Rondeparcours zelf onder hun wielen willen voelen. Wielertoeristen kunnen zich hier omkleden, een racefiets huren, een gps ontlenen – mét fietslussen erop – en nadien ook douchen. Wie na de rit nog energie over heeft, kan terecht in de Rondetentoonstelling waar je het hele jaar door wisselende, thematische collecties kan zien. Nog altijd geen zin om huiswaarts te keren? Ga dan je zege vieren in het vernieuwde Peloton Café.
{{% /imgandtxt %}}

### Strava Flandrien Challenge

{{% imgandtxt url="https://www.routen.be/sites/default/files/public/styles/background_image/public/2020-11/preview_Oost-Vlaanderen_ChaineDesMonts-Oudenaarde_LEH_3465_HildeLenaerts.jpg" alt="Strava Flandrien Challenge" %}}
Met de Flandrien Challenges weet je voortaan tot op de seconde hoe snel je de legendarische hellingen uit Vlaamse klassiekers oprijdt. Meet jezelf aan de profrenners of vergelijk met je vrienden. Via de Strava app registreer je (automatisch) jouw tijd tussen de gemarkeerde begin- en eindstreep van het Challenge segment op bekende hellingen en kasseistroken.Meer info
{{% /imgandtxt %}}

### The Outsider

{{% imgandtxt url="https://www.routen.be/sites/default/files/public/styles/background_image/public/2020-04/The%20Outsider%20luchtfoto%20TOV.jpg" alt="The Outsider" %}}
Absoluut te onthouden voor je volgende bezoek aan de Vlaamse Ardennen, dit avonturenpark aan de Oudenaardse Donkvijver. Suis naar beneden langs de death ride, spring van paal naar paal door het moerasparcours, peddel met een kajak naar een onbewoond eiland of beklim de Blue Diamond, een hallucinante touwenpiste van 16 meter hoog. Een écht avontuurlijke waterrat? Ga dan kneeboarden, waterskiën of wakeboarden in het cablepark, het enige permanente in Oost-Vlaanderen. Die lekkere hap of dat streekbiertje in de taverne of beach bar heb je daaena zeker en vast verdiend.
{{% /imgandtxt %}}

### Schietsjampettermolen

{{% imgandtxt url="https://www.routen.be/sites/default/files/public/styles/background_image/public/2020-03/Schietsjampettermolen.jpg" alt="Schietsjampettermolen" %}}
Net buiten de pittoreske dorpskern van Wannegem-Lede zie je links al meteen de Schietsjampettermolen liggen, die je straks nog passeert. Al in de 16de eeuw stond op deze heuvel een windmolen. Zijn merkwaardige naam dankt de molen aan een schietgrage ‘champetter’ die na een ruzie een kogel in het molenkot schoot. Verderop kom je ook nog voorbij de Huisekoutermolen, een prachtig gerestaureerde houten standermolen die sinds eind 2016 ook weer regelmatig maalt.
{{% /imgandtxt %}}

### Kasteel De Ghellinck D'elseghem

Dit laat 18de-eeuwse ‘maison de plaisance’ wordt ook wel eens het ‘Petit Trianon’ van Vlaanderen genoemd, naar het gelijknamige lusthof van Marie-Antoinette in Versailles. Het kasteel en de 14 hectare grote parktuin werden in 1971 respectievelijk als monument en als landschap beschermd. Het domein omvat een orangerie, serre, hovenierswoning, koetshuis én paardenstallen.### Mullem

{{% imgandtxt url="https://www.routen.be/sites/default/files/public/styles/background_image/public/2020-03/Mullem_KasteelDeGerlache.jpg" alt="Mullem" %}}
Via den Doorn en een stukje Eine aan de linkerkant van de N60 kom je in het dorpje Mullem, een deelgemeente van Oudenaarde. Ook vandaag blijft het een absoluut plaatje. De dorpskern is geklasseerd en bestaat uit de Romaanse Sint-Hilariuskerk, een pastorij en een oud gemeenteschooltje. Bovenop de steile Aststraat - ‘de korte Ast’ in de volksmond - prijkt het kasteel de Gerlache, een optrekje in Franse stijl bewoond door de nakomelingen van de zuidpoolreizigers Adrien en Gaston de Gerlache. Bovenaan bereik je ‘de lange Ast’, waar je weids uitkijkt op de Scheldevallei.
{{% /imgandtxt %}}

### In De Kroon

{{% imgandtxt url="https://www.routen.be/sites/default/files/public/styles/background_image/public/2020-07/preview_Mullem%252C%2Bcaf%25C3%25A9%2BDe%2BKroon.jpg" alt="In De Kroon" %}}
Hét café van Mullem en omgeving, met een mooi tuinterras, verzorgde snacks en een grondig geselecteerde bier- en wijnkaart. In De Kroon werd al meermaals gebruikt als decor voor film en televisie. Zo dook de voorgevel op in de intro van ‘Man bijt hond’.
{{% /imgandtxt %}}

### Zwalmstreek

{{% imgandtxt url="https://www.routen.be/sites/default/files/public/styles/background_image/public/2020-06/zwalm.jpg" alt="Zwalmstreek" %}}
Eens de Schelde in Zingem over, beland je in dit glooiende stukje Vlaamse Ardennen tussen Oudenaarde, Zottegem en Brakel. Samen met haar bijriviertjes creëerde de meanderende Zwalm hier een idyllisch landschap met miniatuurvalleitjes, watermolens en dorpjes die wedijveren in charme, rust en authenticiteit. Een paar molens zijn omgebouwd tot tavernes waar een Zwalmse tripel of een slaatje met lokale waterkers op je wachten.
{{% /imgandtxt %}}

### Roborst

{{% imgandtxt url="https://www.routen.be/sites/default/files/public/styles/background_image/public/2020-07/preview_Roborst_sept_2016-7.jpg" alt="Roborst" %}}
In ‘waterkersdorp’ Roborst zorgen het zuivere bronwater van de bronnenvallei en de natuurlijke terrasvormige grachten voor een ideale teeltomgeving voor de gezonde groente met geneeskrachtige eigenschappen. Het lokale bedrijf Cressana trok jarenlang met haar biologische waterkers naar de versmarkten, maar focust vandaag toe op de verwerking ervan tot hoogwaardige voedingssupplementen.
{{% /imgandtxt %}}

### Paddestraat

{{% imgandtxt url="https://www.routen.be/sites/default/files/public/styles/background_image/public/2020-03/Paddestraat2.jpg" alt="Paddestraat" %}}
De 2,4 kilometer lange oude kasseiweg Paddestraat, dé gesel van de rennerskont én beschermd als monument, deed vroeger gedeeltelijk dienst als Romeinse Heirweg tussen Boulogne en Keulen. Hier staat het Zottegemse Ronde van Vlaanderenmonument, met een kassei (de Paddenstraat) in een metalen cirkel (de Ronde). Op de hoekprofielen staan de namen te lezen van alle winnaars sinds 1973, het jaar dat de Ronde voor het eerst over deze kasseien denderde.
{{% /imgandtxt %}}

### Archeocentrum Velzeke

{{% imgandtxt url="https://www.routen.be/sites/default/files/public/styles/background_image/public/2020-10/romeinen_in_velzeke.jpg" alt="Archeocentrum Velzeke" %}}
Aan de hand van talloze archeologische vondsten schetst het Archeocentrum een beeld van het dagelijkse leven in de prehistorie en de Gallo-Romeinse periode. Je verneemt ook hoe en waarom Velzeke destijds zo’n bloeiende Romeinse vicus (wijk) was, op het kruispunt van twee belangrijke heirbanen. Verken – misschien een volgend keertje – ook eens het vlakbij gelegen natuurwandelpad gewijd aan de legendarische Jan de Lichte. Deze aanvoerder van de beruchte 18de-eeuwse roversbende was afkomstig uit Velzeke.
{{% /imgandtxt %}}

### Ename

{{% imgandtxt url="https://www.routen.be/sites/default/files/public/styles/background_image/public/2020-03/Ename_Dorp_DavidSamyn.jpg" alt="Ename" %}}
Via Zottegem, hellingen als de Molenberg en Volkegemberg en Bos 't Ename op de valleiwand van de Schelde bereik je Ename, een klein gehuchtje met een grote geschiedenis. In de 10de en 11de eeuw was dit een bloeiende havenplaats met een benedictijnenabdij, waar het gonsde van de bedrijvigheid. Spring zeker binnen in de Sint-Laurentiuskerk, waar een ‘tijdvenster’ je vele eeuwen terug in de tijd flitst. De muurschilderingen hier behoren tot de oudste van de Benelux. In het Pam Ename nemen archeologische vondsten en historische reconstructies je mee op een tocht door de geschiedenis van het Scheldedorpje. Vlakbij kan je gaan wandelen in het Archeopark of in het Provinciaal Erfgoedcentrum, dat je virtueel rondleidt in de 13 de-eeuwse abdij. Ook leuk, zeker voor mensen met groene vingers: de gereconstrueerde abdijtuintjes, waar inwoners van Ename oude en vergeten groenten kweken.
{{% /imgandtxt %}}

### Huis Beaucarne

{{% imgandtxt url="https://www.routen.be/sites/default/files/public/styles/background_image/public/2020-03/Woonkamer_Beaucarne_DavidSamyn.jpg" alt="Huis Beaucarne" %}}
Achter een onopvallende gevel in de Enaamse dorpskern een opmerkelijke erfgoedparel verborgen. Huis Beaucarne wordt al meer dan 250 jaar door dezelfde familie bewoond. Een gegidst bezoek kan op afspraak, arrangementen zoals brunch of een Afternoon Tea zijn ook steeds te boeken. Het theehuis op de historische binnenkoer, waar je vanaf mei wel gewoon kunt binnenwandelen, serveert thee, koffie met taart, streekbieren en apero’s met tapas.
{{% /imgandtxt %}}

### De Carillon

{{% imgandtxt url="https://www.routen.be/sites/default/files/public/styles/background_image/public/2020-07/preview_VLL135.jpg" alt="De Carillon" %}}
Geen mooiere afsluiter van deze Rondelus - na een welverdiende douche in het CRVV - dan De Carillon op de Markt van Oudenaarde, het oudste ‘bruin’ café van de stad, in de schaduw van de Sint-Walburgakerk. Hier tappen ze onder meer Ename Blond en Liefmans Goudenband van ’t vat. De twee schattige huisjes waarin het café is gevestigd, fungeerden als decor in de eerste Bakelandt strips.
{{% /imgandtxt %}}

### Centrum Ronde Van Vlaanderen (Crvv)

Eindpunt


