---
title: "Vermoedeleyck Daar Fietsroute"
subtitle: "De twee gestolen panelen van het Lam Gods zijn nog steeds zoek"
date: "2022-11-09"
description: "De twee gestolen panelen van het Lam Gods zijn nog steeds zoek"
region: "flanders"
source: "be.routen"
ext_url: "https://www.routen.be/vermoedeleyck-daar-fietsroute"
gpx: "routen/vermoedeleyck-daar-fietsroute.gpx"
length: 47
tags:
 - "flanders"
 - "short"
categories:
 - "official"
 - "route"
---

## Let's Go ! 

De twee gestolen panelen van het Lam Gods zijn nog steeds zoek. Verschillende pistes leiden naar Wetteren. Ogen open tijdens deze fietstocht dus! Het paneel meet 1,49 bij 0,55 meter. De vinder wordt beloond.

## On route

### Bisdomplein

{{% imgandtxt url="https://www.routen.be/sites/default/files/public/styles/background_image/public/2020-06/preview_Gent_sept_2016-56.jpg" alt="Bisdomplein" %}}
Startpunt

Het Bisdom Gent speelt een hoofdrol in de 'stoutmoedige diefte' van het Lam Gods. Alle dreigbrieven met eisen voor losgeld waren persoonlijk aan de bisschop gericht. Die speelde een kat-en-muisspel met de eiser, soms mét medeweten van het gerecht, soms zonder. Het resultaat van de weigering om in te gaan op de eisen, is welgekend: de correspondentie stopte en het paneel bleef zoek. Voormalig Hoofdcommissaris Karel Mortier zocht zijn leven lang naar het paneel, schreef er een lijvig dossier over en denkt er het zijne van. Volgens hem weet het bisdom meer dan het wil toegeven, verkeert het paneel in goede staat en wordt ervoor gezorgd. Een officiële reactie kwam er niet. Ook klokkenluiders onthielden zich vooralsnog.
{{% /imgandtxt %}}

### Scheldepad

{{% imgandtxt url="https://www.routen.be/sites/default/files/public/styles/background_image/public/2020-06/preview_Fietsvakanties_Vlaanderen_Oost_Vlaanderen_Destelbergen_Cafe_t_Schippershuis-1TOP.jpg" alt="Scheldepad" %}}
Knooppunt 5-7

Arsène Goedertier, de vermoedelijke schrijver van de dreigbrieven, was een Wetteraar. Hij woonde in de Wegvoeringstraat, was koster geweest in de naburige Sint-Gertrudiskerk en was ook directeur van de Wetterse tekenacademie. Heel wat plaatsen in Wetteren die aan hem kunnen worden gelinkt, werden na zijn dood binnenstebuiten gekeerd. Zonder resultaat. Van Gent naar Wetteren fiets je het snelst via het jaagpad naast de Schelde, maar wij loodsen je erheen langs de kastelen van Destelbergen en Laarne.
{{% /imgandtxt %}}

### Kasteel Van Laarne

{{% imgandtxt url="https://www.routen.be/sites/default/files/public/styles/background_image/public/2020-03/Kasteel%20van%20Laarne.jpg" alt="Kasteel van Laarne" %}}
Knooppunt 24

Het Kasteel van Laarne heeft niets met de diefstal te maken, maar aangezien je eraan voorbijfietst, zou het jammer zijn om er niets over te leren. Het stamt uit het begin van de 14de eeuw, maar het is aannemelijk dat er honderd jaar eerder al een hof van Laarne op dezelfde plaats moet hebben gestaan. De waterburcht kende een tumultueuze geschiedenis, met een indrukwekkende lijst belegeringen. Het slot werd dan ook grotendeels herschapen tot een ruïne. Daar is vandaag niet veel meer van te merken. Het werd in de jaren zestig van de vorige eeuw gerestaureerd. Van mei tot oktober kan je het elke zondag om 15u bezoeken. Reserveren is niet nodig, tenzij je met een groep komt.
{{% /imgandtxt %}}

### Sint-Gertrudiskerk Wetteren

{{% imgandtxt url="https://www.routen.be/sites/default/files/public/styles/background_image/public/2020-03/Sint-Gertrudiskerk%20Wetteren.jpg" alt="Sint-Gertrudiskerk Wetteren" %}}
Knooppunt 40

Wetteren fiets je binnen via de Passerelle, een gloednieuwe fiets- en wandelbrug. Die leidt je rechtstreeks naar de Sint-Gertrudiskerk. Daar werd in 2002 onder belangstelling van binnen- en buitenlandse pers naar het verdwenen paneel gezocht. Een amateurspeurder was ervan overtuigd dat Goedertier het daar in het hoofdaltaar had verborgen. Goedertier woonde om de hoek, was koster van de kerk en had dus ook een sleutel van de deur. Het had gekund, maar helaas, ook dit bleek een lege doos te zijn. Iedereen terug naar huis dus, zonder nieuws.
{{% /imgandtxt %}}

### Achtersikkel

{{% imgandtxt url="https://www.routen.be/sites/default/files/public/styles/background_image/public/2020-06/preview_Gent_sept_2016-76.jpg" alt="Achtersikkel" %}}
Centrum Gent

Auteur Marc de Bel duidde in 2018 de Kalandeberg aan als vermoedelijke vindplaats, in zijn avonturenroman ‘De Veertiende Brief’. De dief zou het paneel daar onder de grond hebben verborgen, in een riool die de nacht van de diefstal door werken geopend was. Zelfs oud-burgemeester Termont nam die tip ernstig en liet de straat openbreken, wat zelfs voor enige politieke beroering zorgde. Maar helaas. Lege doos, alweer. En logisch misschien ook wel. Goedertier was kunstliefhebber en zelf ook een niet onverdienstelijk kunstschilder. Zou hij echt zo’n risico hebben genomen met een kunstwerk van onschatbare waarde? De meningen zijn verdeeld.In 2019 kwam een andere gouden tip binnen, van een stadsgids dit keer. De Rechtvaardige Rechters zitten in de waterput van de Achtersikkel in de Biezekapelstraat, 152 passen verwijderd van de fontein op het Sint-Baafsplein. Daar staat een vos op afgebeeld. Laten we ervan uitgaan dat die Reynaert heet. Die snoodaard had ook een schat gestolen, toch? En dat cijfer 152 staat in die laatste onverstuurde veertiende brief van Goedertier, die men in de bewuste omslag in zijn bureau had gevonden. Klaar als een klontje! In het najaar van 2019 werd de waterput leeggepompt en daalde de brandweer erin af. Geen spoor van het paneel. Gelukkig maar, want de kans was groot dat het tot een papje was herschapen.
{{% /imgandtxt %}}

### Sint-Baafskathedraal

{{% imgandtxt url="https://www.routen.be/sites/default/files/public/styles/background_image/public/2020-04/Gent%20TOV.jpg" alt="Sint-Baafskathedraal" %}}
Centrum Gent

Wat als het schilderij de kathedraal nooit heeft verlaten? De briefschrijver schreef letterlijk dat de Rechtvaardige Rechters ‘berusten op een plaats waar (hij) noch iemand anders het kan weghalen zonder de aandacht van het publiek te trekken.’ Misschien werd het paneel die nacht gewoon in de kathedraal verscholen, op, achter, in, of onder een ander voorwerp, en werd het later door het bisdom ontdekt en elders ondergebracht. Die mogelijkheid bestaat en wordt door velen als plausibel aanzien. Maar waar is het paneel dan? En waarom komt men er niet mee naar buiten?
{{% /imgandtxt %}}

### Bisdomplein Gent


