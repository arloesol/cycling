---
date: "2022-11-09"
title: Stalen Ros Van Heer Borluut Fietsroute
subtitle: Met ‘Het Stalen Ros van Heer Borluut’ leiden we je langs de Keizerpoort de Schelde over, voor een zuidelijke fietslus in de groene rand rond Gent
description: Met ‘Het Stalen Ros van Heer Borluut’ leiden we je langs de Keizerpoort de Schelde over, voor een zuidelijke fietslus in de groene rand rond Gent
categories:
    - official
    - route
tags:
    - flanders
region: flanders
website: be.routen
ext_url: https://www.routen.be/stalen-ros-van-heer-borluut-fietsroute
routes:
    - name: Main
      gpx: routen/stalen-ros-van-heer-borluut-fietsroute.gpx
      length: 49376
      up: 153
      down: 153
      minheight: 2
      maxheight: 20
      minslope: -5.8
      maxslope: 9.2
      avgposslope: 0.7
      avgnegslope: -0.8
      slopehisto:
        - 7778
        - 715
        - 55
        - 60
        - 0
      effortlevel: 1.944
      minlat: 50.99239
      minlon: 3.61927
      maxlat: 51.05362
      maxlon: 3.81088
---

## Let's Go ! 

Met ‘Het Stalen Ros van Heer Borluut’ leiden we je langs de Keizerpoort de Schelde over, voor een zuidelijke fietslus in de groene rand rond Gent. Ga fietsen en ontdek het Gent van Jan Van Eyck in het Gent van vandaag.

## On route

### Bisdomplein Gent

Startpunt

### Keizerpark

{{% imgandtxt url="https://www.routen.be/sites/default/files/public/styles/background_image/public/2020-06/preview_keizerpark13.jpg" alt="Keizerpark" %}}
Knooppunt 5

Vlak voor de fietsersbrug aan de stadszijde van het Keizerpark stond in Van Eycks tijd de meest zuidelijke poort van Gent, de Keizerpoort, ook Clarapoort genoemd, naar het klooster van de Rijke Klaren dat aan de overkant van de Schelde lag. De Keizerpoort was een stevige versterking, met vier torens, een voorpoort en een ophaalbrug. Wie de stad binnenkwam of verliet, werd dus opgemerkt. Vandaag herinnert niets aan de poort, behalve de naam van het park, een populair plekje voor kleine festivals, zondagse picknicks, of zalig nietsdoen.
{{% /imgandtxt %}}

### Kasteel Coninxdonck

Knooppunt 5-7

Het huidige Kasteel Coninxdonck werd gebouwd op de funderingen van een 13de-eeuws slot dat eigendom was van Elisabeth Muysconinckx, dame van Coninckxdonk, echtgenote van Boudewijn Borluut, een voorvader van Simon Borluut, de 15de-eeuwse gastheer van deze fietsroute. Vandaag kan je kasteel Coninxdonck afhuren voor feesten. De eigenaar vult zijn ijskelder met eigen Coninxbieren. Een ervan heet Lam Gods, een eerbetoon aan Elisabeth Borluut, afgebeeld op het Lam Gods en rechtstreeks verwant aan de hoger vernoemde Boudewijn. Daarmee is deze cirkel rond.### Bosseveerhoeve

Knooppunt 12

De Bosseveerhoeve, hier links beneden naast het jaagpad, hoorde in de 13de eeuw bij de Cisterciënzerabdij Nieuwenbosch. Beide lagen in dezelfde meander van de Schelde die in 1882 werd rechtgetrokken, waardoor de hoeve van de abdijsite werd gescheiden. De Schelde lag plots in het midden. De abdij viel in 1579 ten prooi aan beeldenstormers en werd vernield. Ook de hoeve deelde in de klappen, maar bleef bestaan. De hoeve die je hier vandaag ziet is niet de oorspronkelijke uit de 13de eeuw, maar bevat wel overblijfselen ervan. De naam Bosseveerhoeve verwijst naar een van de drie middeleeuwse Scheldeveren hier in Heusden.### Kasteel Grand Noble

{{% imgandtxt url="https://www.routen.be/sites/default/files/public/styles/background_image/public/2020-06/preview_Fietsvakanties_Vlaanderen_TOV_Fietsbrug_Gent-7.jpg" alt="Kasteel Grand Noble" %}}
Knooppunt 87-88

Parkbos Grand Noble is een van de groenpolen van Gent, sinds kort in één rechte lijn met het centrum verbonden via veilige fietsersbruggen over de E40 en de R4. Ook in Van Eycks tijd en zelfs de eeuwen ervoor was dit buitengebied een populaire groenpool. Kasteel Grand Noble was al in de 13de eeuw een buitenverblijf van de abt van de Sint-Pietersabdij. Geraard de Duivel kreeg het een tijdje in bruikleen. Je fietst eraan voorbij na knooppunt 87, maar het is helaas niet te bezichtigen.
{{% /imgandtxt %}}

### Kasteel Borluut

{{% imgandtxt url="https://www.routen.be/sites/default/files/public/styles/background_image/public/2020-06/preview_20180508_143524.jpg" alt="Kasteel Borluut" %}}
Knooppunt 67

Kasteel Borluut ligt letterlijk op een boogscheut van Kasteel Grand Noble. Volg de denkbeeldig afgeschoten pijl tot aan knooppunt 67. Hier stond in de 15de eeuw het 'Wit Kasteel' van de Gentse familie Borluut, de ‘zetel van hun heerlijkheid’. (Wat klinkt dat heerlijk!) Het kasteel dat je vandaag ziet, werd gebouwd in de 19de eeuw en was ook toen nog in handen van een Borluut. Op het einde van de 19de eeuw werd het verkocht. Vandaag is het stadspatrimonium. Fiets dus gerust naar binnen en geniet vanop een bankje van de rust in het park.
{{% /imgandtxt %}}

### Afsnee Dorp

Knooppunt 62-63

Sint-Martens-Latem is de spreekwoordelijke kers op de immotaart in de nabijheid van Gent. De schilderachtige Leie meandert hier aan villa's en kastelen voorbij. Met de fiets mag je vanop kijkafstand meegenieten van al dat fraais. En zo lang je de Leie stroomafwaarts volgt, weet je dat Gent op je pad ligt. Het laatste dorpje op je route is een tussenstop waard. Het schilderachtige Afsnee gaat terug tot de 7de eeuw. Haar Romaans kerkje met omringend kerkhof is vermoedelijk niet veel jonger. Van hieruit is het nog een half uur fietsen tot het centrum van Gent. Bijtanken kan in restaurant Nenuphar aan het veer, maar wel enkel en alleen als je er ook iets eet.### Stam

{{% imgandtxt url="https://www.routen.be/sites/default/files/public/styles/background_image/public/2020-06/preview_Gent.STAM%2BTentoonstelling%2B3.jpg" alt="STAM" %}}
Knooppunt 4

Het stadsmuseum STAM is de logische afsluiter van deze route. Hier wordt de geschiedenis van Gent getoond, van in de vroegste prehistorische tijden tot vandaag. Hier hangt ook het beroemde schilderij 'Panoramisch Gezicht op Gent 1534', een gedetailleerd stadsplan en een uniek tijdsdocument dat representatief is voor het Gent van de 15de eeuw. En hier staat ook het massieve grafmonument van Burggraaf Hugo II, in al zijn feodale glorie. Stap hier dus zeker eens af voor een kort bezoekje. Of spaar het voor een weekendje weg en neem iets meer tijd.
{{% /imgandtxt %}}

### Bisdomplein Gent


