---
title: "Frontroute 14-18"
subtitle: "De Frontroute 14-18 neemt je als fietser 100 km lang mee doorheen het frontzonelandschap van de ‘Groote Oorlog’"
date: "2022-11-09"
description: "De Frontroute 14-18 neemt je als fietser 100 km lang mee doorheen het frontzonelandschap van de ‘Groote Oorlog’"
region: "flanders"
source: "be.westtoer"
ext_url: "https://www.westtoer.be/nl/frontroute14-18"
gpx: "westtoer/frontroute14-18.gpx"
length: 100
tags:
 - "flanders"
 - "long"
categories:
 - "official"
 - "route"
---

## Let's Go ! 

De Frontroute 14-18 neemt je als fietser 100 km lang mee doorheen het frontzonelandschap van de ‘Groote Oorlog’. De talrijke herdenkingsbomen waar je langs fietst staan symbool voor de eerste Duitse en geallieerde frontlijnen. Zo krijg je al trappend inzicht in de strategische rol die het landschap van de Westhoek in oorlogstijd speelde.

Deze meerdaagse fietsroute leidt je doorheen de memorabele oorlogsverhalen van 14-18. Je komt oog in oog te staan met bunkers en dug-outs, ontdekt loopgraven, bomkraters en ondergrondse tunnels.

Wil je onderweg nog meer bijleren over de ‘Groote Oorlog’? Je passeert al fietsend een divers aanbod aan oorlogsmusea om je kennis op te frissen. Even op adem komen kan op de tientallen indrukwekkende militaire begraafplaatsen die je onderweg tegenkomt. Omarm er de stilte.

De Frontroute is een initiatief van Westtoer, de Vlaamse Provincies en Toerisme Vlaanderen en kadert in de realisatie van de Vlaamse Icoonroutes.

Alle Vlaamse icoonroutes ontdek je hier.

## Start

Meerdere startpunten. De Frontroute 14-18 start in Nieuwpoort of in Mesen.

## Signage

Het traject is bewegwijzerd met rechthoekige bordjes in twee richtingen.

## On route

### Westfront Nieuwpoort

{{% imgandtxt url="https://www.westtoer.be/sites/westtoer_2015/files/flanders_fields/campagnes/westfront_nieuwpoort.jpg" alt="Westfront Nieuwpoort" %}}
Het [bezoekerscentrum Westfront](https://www.westtoer.be/nl/doen/westfront-nieuwpoort), onder het Koning Albert I-monument, vertelt het boeiende verhaal van de onderwaterzetting van de IJzervlakte tijdens WO I.
{{% /imgandtxt %}}

### Bezoekerscentrum Dodengang

{{% imgandtxt url="https://www.westtoer.be/sites/westtoer_2015/files/westhoek/doen/dodengang_0.jpg" alt="Bezoekerscentrum Dodengang" %}}
De [Diksmuidse Dodengang](https://www.westtoer.be/nl/doen/bezoekerscentrum-dodengang) is het enige bewaarde Belgische loopgravenstelsel uit WOI. Het bijhorende interpretatiecentrum vertelt het verhaal van de beruchte Dodengang.
{{% /imgandtxt %}}

### Museum Aan De Ijzer

{{% imgandtxt url="https://www.westtoer.be/sites/westtoer_2015/files/westhoek/doen/museum_aan_de_ijzer_-_ijzertoren.jpg" alt="Museum Aan De Ijzer" %}}
Het vernieuwde [Museum aan de IJzer](https://www.westtoer.be/nl/doen/museum-aan-de-ijzer) in de IJzertoren vertelt het verhaal van het Belgisch-Duitse front tijdens WOI aan de hand van verhalen van soldaten, vluchtelingen en burgers aan beide kanten van het front.
{{% /imgandtxt %}}

### Duitse Militaire Begraafplaats Langemark

{{% imgandtxt url="https://www.westtoer.be/sites/westtoer_2015/files/flanders_fields/duitse_militaire_begraafplaats_langemark.jpg" alt="Duitse Militaire Begraafplaats Langemark" %}}
De [Duitse militaire begraafplaats](https://www.westtoer.be/nl/doen/duitse-militaire-begraafplaats-langemark) in Langemark is een van de 4 Duitse verzamelbegraafplaatsen in België. Deze begraafplaats wordt ook wel het ‘Studentenfriedhof’ genoemd. Een aantal jonge Duitse vrijwillige soldaten sneuvelden hier tijdens de Eerste Slag bij Ieper in 1914.
{{% /imgandtxt %}}

### Tyne Cot Cemetery

{{% imgandtxt url="https://www.westtoer.be/sites/westtoer_2015/files/westtoer/campagnes/tyne-cot-cemetery.jpg" alt="Tyne Cot Cemetery" %}}
[Tyne Cot Cemetery](https://www.westtoer.be/nl/doen/tyne-cot-cemetery) is de grootste Commonwealth begraafplaats op het vasteland en ook de belangrijkste getuige van de bloedige Slag van Passendale.
{{% /imgandtxt %}}

### Memorial Museum Passchendaele 1917

{{% imgandtxt url="https://www.westtoer.be/sites/westtoer_2015/files/flanders_fields/campagnes/preview_zonnebeke_kasteelpark.jpg" alt="Memorial Museum Passchendaele 1917" %}}
Het [Memorial Museum Passchendaele](https://www.westtoer.be/nl/arrangementen/memorial-museum-passchendaele-1917) 1917 houdt de herinnering levendig aan de Slag van Passendale, waarbij in honderd dagen tijd een half miljoen slachtoffers vielen voor een terreinwinst van slechts 8 kilometer.
{{% /imgandtxt %}}

### Polygoonbos / Doelbos

{{% imgandtxt url="https://www.westtoer.be/sites/westtoer_2015/files/westhoek/doen/polygoonbos.jpg" alt="Polygoonbos / Doelbos" %}}
Het [Polygoonbos](https://www.westtoer.be/nl/doen/polygoonbos-doelbos) of Doelbos bestaat in hoofdzaak uit dennensoorten maar ook diverse loofhoutpercelen. Twee Commonwealthbegraafplaatsen en enkele bunkerrestanten zijn er de stille getuigen van de Groote Oorlog.
{{% /imgandtxt %}}

### Ieperboog

{{% imgandtxt url="https://www.westtoer.be/sites/westtoer_2015/files/flanders_fields/doen/uitkijkpunt_ieperboog.jpg" alt="Ieperboog" %}}
De [Ieperboog](https://www.westtoer.be/nl/doen/ieperboog) of Ypres Salient was tijdens WOI een belangrijke frontlinie. Verken het glooiiende landschap van de Ypres Salient.
{{% /imgandtxt %}}

### Menenpoort

{{% imgandtxt url="https://www.westtoer.be/sites/westtoer_2015/files/westhoek/doen/menenpoort.jpg" alt="Menenpoort" %}}
De [Menenpoort](https://www.westtoer.be/nl/doen/menenpoort) vormt hét symbool van de Eerste Wereldoorlog. Elke avond weerklinkt stipt om 20u de 'Last Post'.
{{% /imgandtxt %}}

### In Flanders Fields Museum

{{% imgandtxt url="https://www.westtoer.be/sites/westtoer_2015/files/iffm1.jpg" alt="In Flanders Fields Museum" %}}
De museumindeling van het [In Flanders Fields Museum](https://www.westtoer.be/nl/doen/flanders-fields-museum) geeft je aan de hand van nieuwe invalshoeken en persoonlijke verhalen een inleiding op het verhaal van de Eerste Wereldoorlog.
{{% /imgandtxt %}}

### Pool Of Peace

{{% imgandtxt url="https://www.westtoer.be/sites/westtoer_2015/files/westhoek/doen/wijtschate.jpg" alt="Pool Of Peace" %}}
De Spanbroekmolenkrater, of [Pool of Peace](https://www.westtoer.be/nl/doen/pool-peace), is de grootste en meest imposante mijnenkrater in de Westhoek. De krater is een herinnering aan de Mijnenslag op 17 juni 1917.
{{% /imgandtxt %}}

### Iers Vredespark

{{% imgandtxt url="https://www.westtoer.be/sites/westtoer_2015/files/westhoek/doen/iers_vredespark_mesen.jpg" alt="Iers Vredespark" %}}
Het [Iers Vredespark](https://www.westtoer.be/nl/doen/iers-vredespark) in Mesen vormt sinds 1998 een nationaal gedenkteken voor Ierland in de Westhoek. De ronde Vresestoren is een typisch Iers symbool en herdenkt alle Ierse soldaten die sneuvelden tijdens WO I.
{{% /imgandtxt %}}


