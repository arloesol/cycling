---
title: "Cornet Gravelroute"
subtitle: "Laat je verrassen door knisperende grindwegen en fietswegeltjes door de Brabantse Kouters en finish in ware Roubaixstijl op de wielerpiste van Affligem"
date: "2022-11-09"
description: "Laat je verrassen door knisperende grindwegen en fietswegeltjes door de Brabantse Kouters en finish in ware Roubaixstijl op de wielerpiste van Affligem."
region: "flanders"
source: "be.vlaamsbrabant"
ext_url: "https://www.toerismevlaamsbrabant.be/producten/fietsen/fietsproducten/cornet-gravelroute/index.html"
gpx: "vlaamsbrabant/Cornet_Gravelroute.gpx"
length: 117
tags:
 - "flanders"
 - "long"
categories:
 - "official"
 - "route"
---

## Let's Go ! 

Sportieve fietslus beschikbaar op gpx vanaf 26 mei 2022.

Deze route is niet bewegwijzerd op het terrein.

Route van 117 km en 430 hoogtemeters.

Deze route is deels op onverharde wegen (55 km onverhard).

Je vertrekt in Affligem en finisht in echte Roubaixstijl op de wielerpiste.

Zet je schrap om via knisperende grindwegen en verrassende fietswegeltjes naar Steenhuffel, thuisdorp van brouwerij Palm en het bekende amberkleurige bier, te rijden.

De hopvelden waar je voorbij fietst, zijn op hun mooist aan het einde van de zomer. De hopbellen aan de sierlijke staken zijn dan bijna rijp voor de pluk en verspreiden hun zachte, zoete geur.

Je fietst langs de statige Plantentuin in Meise, slingert door het Kravaalbos in Asse en kronkelt langs de Zenne en de Sluistoren in Weerde.

Is een glooiend landschap met weidse vergezichten iets voor jou? Spreken goede grindwegen en een kasseistrook hier en daar je aan? Twijfel niet en ga op ontdekking door de Brabantse Kouters.

## Start

Wielerpiste Affligem, Geertruidebaan 54, 1790 Affligem
