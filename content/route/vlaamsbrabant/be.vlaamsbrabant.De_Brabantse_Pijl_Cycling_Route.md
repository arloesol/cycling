---
title: "De Brabantse Pijl Cycling Route"
subtitle: "Rij jouw eigen klassieker in ware Flandrien stijl over de wegen van de Brabantse Pijl"
date: "2022-11-09"
description: "Rij jouw eigen klassieker in ware Flandrien stijl over de wegen van de Brabantse Pijl. Smeer je kuiten in voor een tocht vol variatie waar alleen de echte grote wielerhelden floreren."
region: "flanders"
source: "be.vlaamsbrabant"
ext_url: "https://www.toerismevlaamsbrabant.be/producten/fietsen/fietsproducten/brabantse-pijl-cycling-route/index.html"
gpx: "vlaamsbrabant/De_Brabantse_Pijl_Cycling_Route.gpx"
length: 98
tags:
 - "flanders"
 - "medium"
categories:
 - "official"
 - "route"
---

## Let's Go ! 

Sportieve fietslus beschikbaar op gpx én bewegwijzerd op het terrein.

Volg de eigen zeshoekige wit-rode borden in één richting (tegenwijzerszin).

Route van 98 km met zeer pittige hellingen (1033 hoogtemeters).

Start aan Zoetwater in Oud-Heverlee of aan het Stationsplein in Overijse.

Volg volgende GPX vanuit [Oud-Heverlee](https://www.toerismevlaamsbrabant.be/Images/brabantse-pijl-98km-zoetewaters_tcm251-144783.gpx) of vanuit [Overijse](https://www.toerismevlaamsbrabant.be/Images/brabantse-pijl-98km-overijse_tcm251-144784.gpx).

Rij jouw eigen klassieker in ware Flandrien stijl over de wegen van De Brabantse Pijl.

Smeer je kuiten in voor een tocht vol variatie waar alleen de echte grote wielerhelden floreren.

Overwin de legendarische hellingen uit de koers zoals de Smeysberg, Ijskelderlaan, Hagaard, Schavei en Moskesstraat.

Daver over de kasseien van de Hertstraat en Postweg.

Vecht tegen de wind in de open velden en rij dan met een vaart naar beneden om aan de overzijde van de vallei recht op de trappers de helling te overwinnen.

Kom op adem in een van de vele sfeervolle wielercafés.

Deze route komt tot stand in samenwerking met Flanders Classics en Rode Sportief.

## Start

Start 1: Parking Zoete Waters, Maurits Noëstraat 15, 3050 Oud-Heverlee / 

Start 2: Stationsplein, 3090 Overijse (aan Watermolen)
