---
title: "Langs Vliegveld Van Gontrode Fietsroute"
subtitle: "Deze rustige fietsroute laat je kennismaken met de groene rand van Gent en de vernieuwde fiets- en jaagpaden langs de Schelde"
date: "2022-11-09"
description: "Deze rustige fietsroute laat je kennismaken met de groene rand van Gent en de vernieuwde fiets- en jaagpaden langs de Schelde"
region: "flanders"
source: "be.routen"
ext_url: "https://www.routen.be/langs-vliegveld-van-gontrode-fietsroute"
gpx: "routen/langs-vliegveld-van-gontrode-fietsroute.gpx"
length: 32
tags:
 - "flanders"
 - "short"
categories:
 - "official"
 - "route"
---

## Let's Go ! 

Deze rustige fietsroute laat je kennismaken met de groene rand van Gent en de vernieuwde fiets- en jaagpaden langs de Schelde. De tocht passeert langs rustige binnenwegen in Merelbeke en Melle en via het uitgestrekte natuurgebied de Gentbrugse Meersen. Je leert ook bij over een interessant stukje geschiedenis: het oud vliegveld van Gontrode.

## On route

### Gontrode

Startpunt

Deze fietstocht start in het rustige dorpscentrum van Gontrode, de enige deelgemeente van Melle.### Oud Vliegveld Gontrode

{{% imgandtxt url="https://www.routen.be/sites/default/files/public/styles/background_image/public/2022-03/IMG_20220323_154939.jpg" alt="Oud vliegveld Gontrode" %}}
Knooppunt 77-78

De eerste stop op de route is het oud vliegveld van Gontrode. Dit vliegveld werd in 1914 gebouwd door de Duitse bezetter, samen met 3 andere vliegvelden rond Gent. Oorspronkelijk werd het gebouwd voor zeppelins, waarvoor een gigantische hal van 180 meter lang, 50 meter breed en 25 meter hoog werd gebouwd die 2 zeppelins kon huisvesten. Nadat al vroeg in de oorlog bleek dat zeppelins slecht geschikt waren voor militaire operaties, werd de luchthaven volledig omgebouwd voor Gotha-bommenwerpers. Dit zijn zware bommenwerpers die lange afstanden konden afleggen. Na de Eerste Wereldoorlog werd het vliegveld afgebroken en vandaag zijn enkel nog een grote vlakte en 2 bunkers getuigen van wat hier ooit heeft gestaan. De WO I-bunker is gerestaureerd en op het dak van de bunker vertelt een panoramatafel het verhaal van het vliegveld.
{{% /imgandtxt %}}

### Merelbeke

{{% imgandtxt url="https://www.routen.be/sites/default/files/public/styles/background_image/public/2022-03/IMG_20220323_161359.jpg" alt="Merelbeke" %}}
Knooppunt 79-99

Via enkele rustige wegen omringd door bomen rijd je het centrum van Merelbeke binnen. Via het moderne cultuurhuis, tussen de bibliotheek en het stadhuis door, kom je op de markt van Merelbeke uit. Hier passeer je langs de 19e eeuwse neoromaanse Sint-Pieters-Bandenkerk met daarnaast een pastorie uit dezelfde periode.
{{% /imgandtxt %}}

### Ringvaart

{{% imgandtxt url="https://www.routen.be/sites/default/files/public/styles/background_image/public/2022-03/IMG_20220323_162819.jpg" alt="Ringvaart" %}}
Knooppunt 3-82

Dit kanaal van 21 km lang verbindt verschillende belangrijke waterlopen in Gent. Het loopt van de Schelde in het oosten naar het Kanaal van Zwijnaarde, de Leie en het kanaal Gent-Brugge in het westen en in het noorden naar het kanaal Gent-Terneuzen en de haven. Dit is dan ook een zeer bedrijvig stuk van Gent waar de E17 en E40 elkaar kruisen in een wirwar van bruggen. Vanaf hier steek je de ringvaart over langs de nieuwe Ottergembrug richting de Ghelamco Arena.
{{% /imgandtxt %}}

### Jaagpad Schelde Gent

{{% imgandtxt url="https://www.routen.be/sites/default/files/public/styles/background_image/public/2022-03/IMG_20220323_164834.jpg" alt="Jaagpad Schelde Gent" %}}
Knooppunt 3-82-5-7

Dwars door Gent langs de Schelde ligt één lang ononderbroken autovrij pad voor fietsers en voetgangers. Zo goed als conflictvrij leidt deze weg je dwars door Gent, Ledeberg en Gentbrugge langs de oevers van de Schelde. Het fietspad begint aan de jachthaven van Merelbeke en passeert onder andere langs het Liedermeerspark, het Keizerpark en enkele nieuw aangelegde kleine parkjes uitgerust met bankjes met zicht op de rivier en het stadsleven. Zo rustig zag je Gent nog nooit!
{{% /imgandtxt %}}

### Gentbrugse Meersen

{{% imgandtxt url="https://www.routen.be/sites/default/files/public/styles/background_image/public/2022-03/IMG_20220323_142811.jpg" alt="Gentbrugse Meersen" %}}
Knooppunt 5-7

Dit laaggelegen natuurgebied bestaande uit moerassen, poelen, grasland en bossen is ontstaan rond een oude meander van de Schelde. Het park is 2.4 vierkante kilometer groot en daarmee een van de grootste groenpolen van Gent. Het werd in 2013 aangelegd en verbond verschillende bestaande bossen en parken met elkaar, zoals het Frans Tochpark (met het Braemkasteel), het Geboortebos en het Rattendaelepark. Naast een hele reeks wandel- en fietspaden vind je er ook nog veel andere troeven terug zoals zitbanken, speeltuinen voor kinderen, kunstwerken en monumenten. Het meest opvallende is het Vredesmonument Groenpool, dat een gigantische witte vlag voorstelt. Hier kan je niet enkel onder lopen, maar je kan ook via trappen naar de bovenkant van het monument, van waar je een mooi zicht hebt op de omgeving.
{{% /imgandtxt %}}

### Langs De Schelde In Destelbergen

{{% imgandtxt url="https://www.routen.be/sites/default/files/public/styles/background_image/public/2022-03/IMG_20220323_145813.jpg" alt="Langs de Schelde in Destelbergen" %}}
Knooppunt 7-12-22

Via de Scheldebrug van Heusden steek je de Schelde over, waar je uitkomt op een verhoogd fietspad tussen de bomen. Al snel fiets je terug langs de Schelde, waar je op een verhoogde berm richting Melle gaat. Dit rustige stuk jaagpad is goed aangelegd en zeer populair bij fietsers.
{{% /imgandtxt %}}

### Melle

{{% imgandtxt url="https://www.routen.be/sites/default/files/public/styles/background_image/public/2022-03/IMG_20220323_150955.jpg" alt="Melle" %}}
Knooppunt 17

Als je de Scheldebrug oversteekt, kom je meteen in het centrum van Melle terecht op het dorpsplein. Vroeger stond hier een romaanse kerk uit de 12e eeuw, maar toen ze deze wouden verbouwen en uitbreiden in de 19e eeuw stortte ze in. Hierdoor moesten ze een nieuwe kerk bouwen, ditmaal in een eenvoudige neoromaanse stijl.
{{% /imgandtxt %}}

### Brouwerij Huyghe

{{% imgandtxt url="https://www.routen.be/sites/default/files/public/styles/background_image/public/2020-07/preview_163215c6acc141c1ae1cc61de6223d9bfda5feff4430444e8b198002ccc3a00a1b9f816ef4c9494b9aba0d12e1020687.jpg" alt="Brouwerij Huyghe" %}}
Knooppunt 17-74

Deze grote Belgische familiebrouwerij werd gesticht in 1906, op de plaats waar al sinds de 17e eeuw een brouwerij aanwezig was. hier wordt Delirium Tremens gebrouwen, wiens bekende logo met roze olifant ook de muren van de brouwerij siert. Iets verderop staat de watertoren van Melle, een beschermd monument dat al van ver in de omgeving zichtbaar is.
{{% /imgandtxt %}}

### Gontrode

Knooppunt 77


