---
title: "Terrasjes tussen Leie en Schelde fietsroute"
subtitle: "In het gebied tussen Leie en Schelde lonken niet alleen de jaagpaden langs beide rivieren, maar ook de gezellige terrasjes"
date: "2022-11-05"
description: "Terrasjes tussen Leie en Schelde fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/terrasjes-tussen-leie-en-schelde-fietsroute"
gpx: "routen/terrasjes-tussen-leie-en-schelde-fietsroute.gpx"
length: 47
---

## Let's Go!

In het gebied tussen Leie en Schelde lonken niet alleen de jaagpaden langs beide rivieren, maar ook de gezellige terrasjes. Spring op je fiets aan de Blaarmeersen voor een aangenaam vlakke rit door een charmant stukje Oost-Vlaanderen vlakbij Gent. En laat die proviand voor één keertje thuis, want adresjes genoeg om even bij te tanken!

## On Route

### De Blaarmeersen, Zuiderlaan Gent

{{% imgandtxt url="https://www.routen.be/sites/default/files/public/styles/background_image/public/2020-07/Terrasjes%20tussen%20Leie%20en%20Schelde-26.jpg" %}}
Startpunt - Knooppunt 4

In wat vroeger een meersengebied aan de Leie was, werd midden de jaren ‘70 de Blaarmeersen aangelegd, een 100 hectare grote recreatiezone. Vandaag is het een aangenaam groengebied met bosjes, ligweiden en wandelwegen rond een centrale vijver met een strand en een speeltuin. De ‘plage Gantoise’ dus, en dat zorgt bij zomerse temperaturen al eens voor drukke taferelen. Je tentje opzetten op de camping kan hier ook, net als een begeleide kano- of kajaktocht boeken die je helemaal over de Leie tot in Afsnee brengt. Urban sporters kunnen er vanaf zomer 2020 hun beste moves uitproberen op het grootste openluchtskatepark van België (4000 m²)!
{{% /imgandtxt %}}

### Kantien

Knooppunt 4-52

Sluit je rit in schoonheid af in Kantien, een hippe horecazaak aan de Watersportbaan. Een instant vakantiegevoel overvalt je op het zonterras, met uitzicht op water en watersporters. ‘Sharing is caring', luidt hier het motto, precies zoals in het zuiden. Aanrader in het glas: de Pils 13, een door de uitbaters gebrouwen Gentse artisanale pils. Niet gefilterd en dus lekker bitter, hoppig en puur!

### Gent

{{% imgandtxt url="https://www.routen.be/sites/default/files/public/styles/background_image/public/2020-06/preview_Gent_sept_2016-59.jpg" %}}
Knooppunt 5-4

De meest veelzijdige en fietsvriendelijke stad van Vlaanderen verwent met een mix van cultuur, geschiedenis, gastvrije (veggie)restaurants en heel veel ambiance. Strijk neer aan een tafeltje langs de Gras- of Korenlei, doe de audiotour van komiek Wouter Deprez in het Gravensteen, flaneer door het pittoreske Patershol en maak die romantische selfie vanop de Sint-Michielsbrug.
{{% /imgandtxt %}}

### Keizerspark

{{% imgandtxt url="https://www.routen.be/sites/default/files/public/styles/background_image/public/2020-06/Keizerpark%20Knooppunt%205.jpg" %}}
Knooppunt 5

Twee moderne fietsbruggen maakten van het geïsoleerde Keizerspark aan de rand van Gent een hippe en groene hangout. Op zonnige dagen gonst het er van de activiteit: zowel buurtbewoners als vissers, basketters en skaters hebben er hun vertrouwde stek langs het water.
{{% /imgandtxt %}}

### Liedermeerspark

{{% imgandtxt url="https://www.routen.be/sites/default/files/public/styles/background_image/public/2021-05/Liedemeerspark.jpg" %}}
Knooppunt 3-5

Voorbij knooppunt 3 wordt het even klimmen en glijden over de bruggen aan het kanaal Zwijnaarde en de Ringvaart. Voorbij de Ghelamco Arena, het stadion van AA Gent, gaat het richting het sluis van Merelbeke en de Yaghting Club. Fiets rechts even het Liedermeersparkje in.
{{% /imgandtxt %}}

### Het Gouden Hoofd

{{% imgandtxt url="https://www.routen.be/sites/default/files/public/styles/background_image/public/2020-07/Terrasjes%20tussen%20Leie%20en%20Schelde-32.jpg" %}}
Knooppunt 6-3

Zwijnaarde dorp is gekend voor zijn historische kiosk, maar al evengoed voor deze authentieke horecazaak met fantastisch terras. Alles zit hier prima: de locatie, de bediening en een kaart die alle honger en dorst verslaat. In het houten kraampje naast het café kan je 's zomers ook een ijsje on the go bestellen!
{{% /imgandtxt %}}

### Kasteel van Welden

{{% imgandtxt url="https://www.routen.be/sites/default/files/public/styles/background_image/public/2020-07/Terrasjes%20tussen%20Leie%20en%20Schelde-36.jpg" %}}
Knooppunt 34

In de middeleeuwen stond hier al een versterking, waarvan vandaag alleen nog de cirkelvormige gracht met walmuur en een toren resteren. Het huidige waterkasteel in late barokstijk dateert uit de 18de eeuw. Bezoeken kan niet, maar het zorgt vanop de Weldendreef wel voor een fraai plaatje.
{{% /imgandtxt %}}

### Café Boldershof

{{% imgandtxt url="https://www.routen.be/sites/default/files/public/styles/background_image/public/2020-07/Terrasjes%20tussen%20Leie%20en%20Schelde-33.jpg" %}}
Knooppunt 34

Al 25 jaar tapt Connie de mooiste bierkragen van Zevergem in deze bruine kroeg in de schaduw van de kerk. ‘s Zomers is er een leuk terras op het dorpspleintje.
{{% /imgandtxt %}}

### De Ponthoeve

{{% imgandtxt url="https://www.routen.be/sites/default/files/public/styles/background_image/public/2020-07/Terrasjes%20tussen%20Leie%20en%20Schelde-37.jpg" %}}
Knooppunt 40-34

Toen vader Marc Morel de activiteiten op zijn boerderij wat wilde terugschroeven, toverde zoon Gert de varkensstal om tot de gezellige Ponthoeve. Hier kan je binnen iets eten of drinken, maar bij mooi weer is het ruime terras dé place to be van de streek. Op de kaart: frisse biertjes, heerlijk hoeve-ijs en rijkelijk belegde hoeveboterhammen met kaas, rauwe hesp of hoofdvlees. Ook de desserts zijn niet te versmaden!
{{% /imgandtxt %}}

### Hospicebossen

Knooppunt 24

De 58 hectare grote Hospicebossen - ook de Nazarethse bossen genoemd - staan bekend voor hun biodiversiteit. Verschillende boomsoorten staan er onderverdeeld in aparte percelen. De naam verwijst naar de vroegere eigenaar van deze bossen, het Hospice van Gent, het huidige OCMW. Vandaag is het bos eigendom van de Provincie Oost-Vlaanderen, die er aan duurzaam beheer doet en zo onder meer het leefgebied van vleermuizen- en uilensoorten vergroot. Fietsers, wandelaars, mountainbikers, ruiters en honden (aan de leiband!) welkom, dagelijks van een half uur voor zonsopgang tot een half uur na zonsondergang.

### Kasteel Viteux en Café Hubert

{{% imgandtxt url="https://www.routen.be/sites/default/files/public/styles/background_image/public/2020-07/Terrasjes%20tussen%20Leie%20en%20Schelde-40.jpg" %}}
Knooppunt 23-79

De oude hoeve die hier tot 1847 stond, maakte plaats voor een riant buitenverblijf met neoclassicistisch uitzicht, dat eind 19de eeuw werd uitgebreid met een park en een vijver. In opdracht van de toenmalige eigenaar Hubert Viteux werd het omgebouwd tot een heus kasteel. In het koetshuis ben je van woensdag tot en met zondag welkom voor een hap of drankje in Café Hubert, waar ze ‘s zomers op het voorplein de tuintafeltjes en parasols uitzetten.
{{% /imgandtxt %}}

### Parkbos

{{% imgandtxt url="https://www.routen.be/sites/default/files/public/styles/background_image/public/2020-06/preview_Fietsvakanties_Vlaanderen_TOV_Parkbos_Sint_Denijs_Westrem-14.jpg" %}}
Knooppunt 88

Naast het kasteel zelf beschikt het domein ook over een aangelegd park met bijhorende vijver, koetshuizen en hovenierswoning. Vroeger was dit privaat terrein, maar nu kun je er in wandelen en – achter het kasteel – zelfs picknicken aan een nieuwe picknicktafel. Bruggetjes en knuppelpaden in de nattere zones dragen bij aan de sprookjessfeer.
{{% /imgandtxt %}}

### RESTAURANT NENUPHAR

{{% imgandtxt url="https://www.routen.be/sites/default/files/public/styles/background_image/public/2020-07/Terrasjes%20tussen%20Leie%20en%20Schelde-14.jpg" %}}
Knooppunt 62-63

Met zijn heerlijk terras aan het water en artistieke inrichting, is Nenuphar dé perfecte lunchstop op deze route. Al sinds 1795 komen de Gentenaars hier graag de voetjes onder de tafel schuiven. Op het menu: een ruime keuze aan klassieke en trendy gerechten, met vakkennis bereid en met liefde op tafel gebracht. Vooraf reserveren is een goed idee!
{{% /imgandtxt %}}

### Oude Drie Leien

Knooppunt 57-62

Het ‘strategisch gelegen’ terrasje van herberg Oude Drie Leien biedt een prachtige kijk op de Leie, die hier twee richtingen uitgaat. Helaas is het piepklein, zodat het hier op warme dagen al eens vechten wordt voor een plaatsje. Aan de overkant van de herberg liggen de meersen van de Hoge Lake, waar altijd veel ganzen neerstrijken.

### Abdij Drongen

{{% imgandtxt url="https://www.routen.be/sites/default/files/public/styles/background_image/public/2020-07/Terrasjes%20tussen%20Leie%20en%20Schelde-3.jpg" %}}
Knooppunt 57

Eens de Ringvaart over, bol je zo het charmante dorpsplein van Drongen op. De mooie abdij is helaas niet individueel te bezoeken – tenzij je er op bezinning komt. Maar in groep kun je wel binnenkijken in deze Norbertijnenabdij met een domein van 10 hectare. Een boeiende gids opent de deuren naar enkele bijzondere pareltjes zoals de neogotische kapel, de bijzondere elementen in de pandgangen, de schilderijen en kunstwerken. Rondleidingen duren anderhalf uur en kunnen geboekt worden vanaf 10 personen.
{{% /imgandtxt %}}


