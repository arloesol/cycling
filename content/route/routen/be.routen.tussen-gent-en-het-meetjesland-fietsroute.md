---
title: "Tussen Gent en het Meetjesland fietsroute"
subtitle: "Deze fietsroute verbindt de Gentse binnenstad met het Meetjesland"
date: "2022-11-05"
description: "Tussen Gent en het Meetjesland fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/tussen-gent-en-het-meetjesland-fietsroute"
gpx: "routen/tussen-gent-en-het-meetjesland-fietsroute.gpx"
length: 76
---

## Let's Go!

Deze fietsroute verbindt de Gentse binnenstad met het Meetjesland. Onderweg komen we langs het Leiedorp Drongen en haar abdij, het landschapspark Drongengoed en de vallei van de Oude Kale. Goed voor 75 kilometer fietsplezier met onderweg veel terrasjes om even uit te rusten.

## On Route

### Vliegveld Ursel

{{% imgandexttxt url="https://www.routen.be/sites/default/files/public/styles/background_image/public/2020-06/preview_Vliegveld_Ursel2.jpg" %}}
Knooppunt 74-70

We komen langs het vliegveld van Ursel, dat tijdens de Koude Oorlog dienst deed als reservevliegveld voor de NAVO. Vandaag stijgen hier alleen nog vliegtuigjes op van de plaatselijke vliegclub. Tussen de Urselweg en de Maldegemweg lag ooit nóg een vliegveld: de zogenaamde B-67 van de Royal Air Force, de luchtmacht van het Verenigd Koninkrijk.
{{% /imgandexttxt %}}

### Brugse Vaart

{{% imgandexttxt url="https://www.routen.be/sites/default/files/public/styles/background_image/public/2020-02/Aalterse%20ach%20header.jpg" %}}
Knooppunt 88-4-1-6-10-12-18-14-29

De Brugse Vaart is de levensader tussen de historische steden Gent en Brugge. Je zult bijna zeker rivierschepen vol goederen zien passeren die de ‘navette’ tussen Gent, Brugge, Zeebrugge en Oostende doen.
{{% /imgandexttxt %}}

### Vallei van de Oude Kale

{{% imgandexttxt url="https://www.routen.be/sites/default/files/public/styles/background_image/public/2020-07/preview_Deinze%2BOude%2BKale%2Bvallei%2B%252816%2529.jpg" %}}
Knooppunt 48-55-46

De route brengt ons verder dwars door de Vallei van de Oude Kale. Bloemrijke hooilanden, knotwilgenrijen en sloten vormen samen een van de best bewaarde natuurgebieden van het Meetjesland. Tal van wandel- en fietspaden doorkruisen dit gebied van meer dan 100 hectare, dat wordt beheerd door Natuurpunt. Door de vallei kronkelt de Oude Kale, nu een beek maar ooit een concurrent van de Leie.
{{% /imgandexttxt %}}

### Abdij van Drongen

{{% imgandexttxt url="https://www.routen.be/sites/default/files/public/styles/background_image/public/2021-05/oude%20abdij_drongen%201.jpg" %}}
Knooppunt 58

De indrukwekkende Abdij van Drongen staat te pronken in de waterspiegel van de Leie. De mooie abdij is helaas niet individueel te bezoeken – tenzij je er op bezinning komt.
{{% /imgandexttxt %}}

### Stadscentrum Gent

{{% imgandexttxt url="https://www.routen.be/sites/default/files/public/styles/background_image/public/2020-04/Gent%20Gravensteen%20David%20Samyn.jpg" %}}
Knooppunt 4-31-92

Honger of dorst? Zin in sightseeing? Dwars door de ‘kuip’ van Gent fietsen we langs de Watersportbaan, de Bijloke, Portus Ganda, het Baudelopark, en het Gravensteen. Lunchen en koffie drinken kan bij het STAMcafé of Take Five, een verfrissend ijsje eet je bij Crèmerie Gerard, en bij Waterhuis aan de Bierkant proef je meer dan 165 bieren.
{{% /imgandexttxt %}}

### Drongengoedbos

{{% imgandexttxt url="https://www.routen.be/sites/default/files/public/styles/background_image/public/2020-04/Drongengoedbos%20%286%29.jpg" %}}
Knooppunt 68-75

Het Landschapspark Drongengoed is het grootste aaneengesloten bosgebied van Oost-Vlaanderen. Het bestaat uit vele tinten groen, maar ook een streepje paars, dankzij de oorspronkelijke heidegroei die geleidelijk aan in het hele bos in ere wordt hersteld. Naast wandelaars en fietsers loop je er ook grazende koeien en schapen – en als je geluk hebt een ree – tegen het lijf.
{{% /imgandexttxt %}}

### Drongengoedhoeve

{{% imgandexttxt url="https://www.routen.be/sites/default/files/public/styles/background_image/public/2020-04/Drongengoedhoeve%20Drongengoed%20Ursel%20%285%29.jpg" %}}
Eén van de belangrijkste troeven van het Drongengoedbos is het gezellige terras van de historische Drongengoedhoeve uit 1746, waar je in de schaduw van de notelaar en de kastanjebomen van een koffie of een Augustijntje geniet (het streekbier bij uitstek). Op en rond de hoeve valt er van alles te beleven. Er is een goed onderhouden kruidentuin, een boomgaard met streekeigen fruitsoorten en een landschapsinfocentrum dat het verhaal van de streek vertelt.
{{% /imgandexttxt %}}


