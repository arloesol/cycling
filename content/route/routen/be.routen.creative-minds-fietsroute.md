---
title: "Creative Minds fietsroute"
subtitle: "Deze fietsroute leidt je door prachtige natuur zoals het Stropersbos maar ook langs interessante hedendaagse kunst"
date: "2022-11-05"
description: "Creative Minds fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/creative-minds-fietsroute"
gpx: "routen/creative-minds-fietsroute.gpx"
length: 39
---

## Let's Go!

Deze fietsroute leidt je door prachtige natuur zoals het Stropersbos maar ook langs interessante hedendaagse kunst. Spring even binnen in de Verbeke Foundation om kunst te bewonderen op een unieke manier of fiets wat trager langs de graffitimuur om te zien wat kan gecreëerd worden met een simpele spuitbus.

## On Route

### Onze-Lieve-Vrouwekerk 

{{% imgandtxt url="https://www.routen.be/sites/default/files/public/styles/background_image/public/2021-05/OLV%20Sint-Niklaas%202.JPG" %}}
Startpunt

Onze-Lieve-Vrouw-van-Bijstand-der-Christenenkerk of heel wat makkelijker de Onze-Lieve-Vrouwekerk in Sint-Niklaas is het startpunt van deze fietstocht. De kerk werd in de 19de eeuw gebouwd in een eclectische stijl. Zijn meest opvallende eigenschap heb je misschien al van ver gezien, het zes meter hoge vergulde Mariabeeld bovenop de toren. Dit beeld kreeg in de volksmond de bijnaam ‘Miet Vergult’. Het interieur van de kerk staat bekend als eerste in België dat gepolychromeerd werd (versierd met wandschilderingen).
{{% /imgandtxt %}}

### Street Art

Tussen knooppunten 36 en 34

In Sint-Niklaas kun je heel wat graffiti tegenkomen. Dit is dankzij een street art project uitgevoerd door het NAFT kunstenfestival. Op de route kom je een vos tegen van kunstenaar Dzia en even verder op de stationswegel fiets je langs de legale graffitimuur. Hier mag iedereen zijn eigen graffitikunstwerk op aanbrengen. Haal je gratis street art kaart op in het toeristisch kantoor op de Grote Markt of download ze via de website.

### Meersenlandschap

{{% imgandtxt url="https://www.routen.be/sites/default/files/public/styles/background_image/public/2021-05/meersenlandschap%202.jpg" %}}
Tussen knooppunten 92 en 93

Tussen knooppunten 92 en 93 fiets je door het Meersenlandschap en langs de Molenbeek. Deze beek kreeg vroeger ook wel de bijnaam ‘de Zwarte Beek’ door het afvalwater van Sint-Niklaas dat hier toen werd in afgevoerd. Het Meersenlandschap bestaat uit zeer natte en voedsel rijke gronden waar vooral gras op groeit. Het gebied wordt hierdoor vooral gebruikt als hooi- en weilanden.
{{% /imgandtxt %}}

### De Groene Putte

{{% imgandtxt url="https://www.routen.be/sites/default/files/public/styles/background_image/public/2021-05/groene_putte_0.jpg" %}}
Tussen knooppunten 89 en 88

De Groene Putte is een gebied dat vrij toegankelijk is voor wandelaars. De naam verwijst naar de turfwinning die in het noorden van Stekene plaatsvond tot in de middeleeuwen. Van mei tot juli is dit gebied zeer bloemrijk en kan je er bloemen vinden zoals bijvoorbeeld de moerasrolklaver of de wederik. Er is normaal ook een speelbos maar dat wordt momenteel heraangelegd.
{{% /imgandtxt %}}

### Verbeke Foundation

{{% imgandtxt url="https://www.routen.be/sites/default/files/public/styles/background_image/public/2020-03/Waasland_Verbeke%20Foundation_SandraKoning.jpg" %}}
Tussen knooppunten 88 en 80

De Verbeke Foundation is geopend van donderdag tot en met zondag tussen 11 uur en 18 uur. Tickets kosten € 12 (€6-11 met reductie, gratis voor -14 jaar)
{{% /imgandtxt %}}

### Stropersbos 

{{% imgandtxt url="https://www.routen.be/sites/default/files/public/styles/background_image/public/2021-05/stropersbos%203.jpg" %}}
Tussen knooppunten 88 en 81

Een deel van de route leidt je door het Stropersbos. Het heeft zijn naam te danken aan de adellijke familie die het landgoed eeuwenlang in bezit had en dus niet aan de eventuele stropers. Het bos loopt over de grens met Nederland, waar het van naam verandert naar Clingense Bossen. Al van in de 13de eeuw was er sprake van dit bos, hierdoor heeft het ook een rijke geschiedenis. Je kan namelijk stuiten op overblijfselen van de Linie uit de Spaanse Successieoorlog of op de overblijfselen van het Sint-Jansfort. Het gras wordt hier kort gehouden door koninkpaarden en schapen. Je kan zelfs kamperen in de bivakzone middenin het bos, perfect om weer helemaal back to basic te gaan.
{{% /imgandtxt %}}

### Fietssnelweg F411 Hulst – Sint-Niklaas

{{% imgandtxt url="https://www.routen.be/sites/default/files/public/styles/background_image/public/2021-05/fietssnelweg.jpg" %}}
Tussen knooppunten 80 en 36

Bijna heel de terugweg fiets je over deze oude spoorwegbedding die nu een fietspad is geworden door het groen. Dit fietspad loopt van Zeeuws-Vlaanderen helemaal tot in het centrum Van Sint-Niklaas. Van 1871 tot in 1975 reden er over dit traject treinen. Deze hebben bijgedragen tot de economische ontwikkeling van het Waasland.
{{% /imgandtxt %}}

### Toerisme Sint Gillis waas 

Tussen knooppunten 81 en 82

Op de fietssnelweg passeer je langs de toeristische dienst van Sint-Gillis-Waas. Hier kan je in de bistro even iets drinken of wat meer uitleg vragen over de streek.


