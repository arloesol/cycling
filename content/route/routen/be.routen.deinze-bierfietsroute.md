---
title: "Deinze bierfietsroute"
subtitle: "Op deze rustige fietsroute maak je kennis met de Leiestreek over de Oost-Vlaamse grens heen"
date: "2022-11-05"
description: "Deinze bierfietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/deinze-bierfietsroute"
gpx: "routen/deinze-bierfietsroute.gpx"
length: 48
---

## Let's Go!

Op deze rustige fietsroute maak je kennis met de Leiestreek over de Oost-Vlaamse grens heen. Je start in Gottem, en gaat zo via Zulte en het jaagpad langs de Leie naar West-Vlaanderen. Het grootste deel van de tocht rijd je langs de Leie en het kanaal van Roeselare. Op de terugtocht naar Gottem passeer je langs uitgestrekte weides en enkele kleine dorpjes op rustige binnenwegen.

## On Route

### Gottem

{{% imgandtxt url="https://www.routen.be/sites/default/files/public/styles/background_image/public/2022-04/browse%20-%202022-04-28T114609.251.jpg" %}}
Start

Dit gezellig dorpje is het ideale vertrekpunt voor een rustige fietstocht langs de Leie. Gottem ligt aan de oevers van de rivier en is één van de 'vlasdorpen'  van Deinze. Tot halfweg de 20ste eeuw leefden de bewoners hoofdzakelijk van de bloeiende vlasteelt langs de Leie. Dat er vandaag in Gottem nog steeds een oude afgesneden rivierarm ligt, dankt het dorp aan een actiegroep - met onder andere Roger Raveel - die protesteerde tegen het dichtgooien ervan.
{{% /imgandtxt %}}

### Machelen

{{% imgandtxt url="https://www.routen.be/sites/default/files/public/styles/background_image/public/2022-04/browse%20-%202022-04-28T114238.305.jpg" %}}
Het kleine dorpje Machelen is een stop waard. Je vindt er onder andere het Roger Raveelmuseum, aangezien Raveel in dit dorp geboren is en er zijn eigen kunststijl ontwikkelde. In het centrum zijn enkele kunstwerken van hem te zien, zoals de Muur der Verbeelding. Daarnaast bevindt zich vlakbij het centrum ook een Franse militaire begraafplaats uit de Eerste Wereldoorlog.
{{% /imgandtxt %}}

### Jaagpad Leie

{{% imgandtxt url="https://www.routen.be/sites/default/files/public/styles/background_image/public/2022-04/IMG_20220420_140159.jpg" %}}
Je zet je tocht verder langs het rustige jaagpad naast de Leie. Op dit stuk rijd je zorgeloos over een breed en goed aangelegd fietspad tussen de bomen. Op dit lange stuk van de route passeer je enkele keren ook langs aanlegsteigers en bedrijven die via de Leie hun goederen gemakkelijk kunnen transporteren.
{{% /imgandtxt %}}

### Jaagpad Kanaal Roeselare

{{% imgandtxt url="https://www.routen.be/sites/default/files/public/styles/background_image/public/2022-04/IMG_20220420_143343.jpg" %}}
Via de sluis van Ooigem kom je op het kanaal Roeselare-Leie terecht. Hier fiets je vlak naast het water, langs de vele bedrijfsgebouwen en fabrieken die gebruikmaken van het kanaal.
{{% /imgandtxt %}}

### Recreatiedomein Ter Borcht

{{% imgandtxt url="https://www.routen.be/sites/default/files/public/styles/background_image/public/2022-04/IMG_20220420_151804.jpg" %}}
Vanaf hier verlaat je de jaagpaden langs het water om via het platteland terug te keren naar Gottem. De regio wordt gekenmerkt door vele grote boerderijen die overal in het landschap aanwezig zijn. Voor je Meulebeke binnenrijdt, fiets je langs recreatiedomein Ter Borcht. Het domein bestaat uit een grote vijver met een park rond, en je vindt er onder andere een cafetaria, een zwembad en een speeltuin.
{{% /imgandtxt %}}

### Meulebeke

{{% imgandtxt url="https://www.routen.be/sites/default/files/public/styles/background_image/public/2022-04/IMG_20220420_152401.jpg" %}}
Dorst? Op de markt van Meulebeke kan je terecht bij verschillende cafés met terrasjes.
{{% /imgandtxt %}}

### Mandelvallei

{{% imgandtxt url="https://www.routen.be/sites/default/files/public/styles/background_image/public/2022-04/IMG_20220420_161053.jpg" %}}
Tussen Meulebeke en Dentergem ligt een uitgestrekt gebied vol akkers en boerderijen. Het landschap wordt doorsneden door de Mandel, een kleine bijrivier van de Leie die ontspringt in Passendale. Hoewel verstedelijking en landbouw een grote impact hebben gehad op de vallei van de Mandel, is het stuk vanaf Ingelmunster tot aan de monding in de Leie nog grotendeels in zijn oorspronkelijke staat.
{{% /imgandtxt %}}


