---
title: "Rondje Gent en Destelbergen fietsroute"
subtitle: "Op deze fietsroute fiets je van Gent naar de groene deelgemeente Destelbergen"
date: "2022-11-05"
description: "Rondje Gent en Destelbergen fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/rondje-gent-en-destelbergen-fietsroute"
gpx: "routen/rondje-gent-en-destelbergen-fietsroute.gpx"
length: 44
---

## Let's Go!

Op deze fietsroute fiets je van Gent naar de groene deelgemeente Destelbergen. Onderweg kom je langs rustgevende natuurplekjes, zoals de Bourgoyen, de Gentbrugse Meersen en het Damvalleimeer.

## On Route

### Watersportbaan

{{% imgandtxt url="https://www.routen.be/sites/default/files/public/styles/background_image/public/2021-05/preview_Gent_Kantien-9.jpg" %}}
Startpunt

Via de Blaarmeersen fiets je voorbij het station Gent-Sint-Pieters richting Ledeberg. Onderweg, aan knooppunt 82, steek  je de Schelde over via de Louisa d'Havébrug, een mooie nieuwe fietsbrug uit 2021. Voor je rijst de bebouwing van het stadscentrum op en zie je o.a. de Boekentoren in de nabijheid.
{{% /imgandtxt %}}

### Keizerpark 

{{% imgandtxt url="https://www.routen.be/sites/default/files/public/styles/background_image/public/2020-06/preview_keizerpark13.jpg" %}}
Knooppunt 5

Het Keizerpark is een populair feestplekje, waar regelmatig kleine festivals worden georganiseerd en waar op zonnige dagen mensen komen voetballen, zonnen, BBQ-en, enz.. Ook hier stroomt de Schelde aan je voorbij, vaak als een miezerig stroompje, wat je niet zou verwachten als je haar vanaf knooppunt 5 blijft volgen tot haar monding in Antwerpen, wat mogelijk is via de jaagpaden die er langs liggen.
{{% /imgandtxt %}}

### Gentbrugse Meersen

{{% imgandtxt url="https://www.routen.be/sites/default/files/public/styles/background_image/public/2020-09/preview_TOV_Gentbrugse_Meersen-18.jpg" %}}
Knooppunt 5-7

Al gauw verdwijnt de bebouwing en merk je niets dan groen. Dit zijn de Gentbrugse Meersen, een Gentse groenpool, op het gebied van Gentbrugge. Eens voorbij de E17 duik je erin via een mooi fietspad dat naar een uitkijkheuvel leidt. Bovenop de heuvel krijg je een idee van de omvang van het gebied. Je ziet de Gentse geboortebossen, aangeplant door ouders. Je kijkt ook uit over de meersen die een populaire pleisterplek zijn voor trekvogels. Met wat geluk spot je hier ook een buizerd. Na de uitkijkheuvel fiets je voorbij het Vredesmonument, een houten kunstwerk in de vorm van een wapperende vlag, waar je via een stalen trap naar boven kunt. Ook daar krijg je een prachtig zicht.
{{% /imgandtxt %}}

### Damvalleimeer

{{% imgandtxt url="https://www.routen.be/sites/default/files/public/styles/background_image/public/2021-03/preview_Destelbergen_Damvallei-17.jpg" %}}
Knooppunt 11-8

Het Damvalleimeer werd destijds werd gegraven om de E17 aan te leggen. Het is een kleine oase met tal van mooie picknickplekjes errond. Zwemmen wordt afgeraden, want het water is populair bij blauwalgen.
{{% /imgandtxt %}}

### Brouwerij Haeseveld

{{% imgandtxt url="https://www.routen.be/sites/default/files/public/styles/background_image/public/2022-03/browse_0.jpg" %}}
Knooppunt 36

Brouwerij Haeseveld is een populaire tussenstop voor fietsers en wandelaars. In de grote tuin vind je tientallen tafeltjes en een grote speeltuin. Op het menu vind je pannenkoeken, ijscoupes, spaghetti en huis-gebrouwen bieren staan op het menu.
{{% /imgandtxt %}}

### Oude Dokken

{{% imgandtxt url="https://www.routen.be/sites/default/files/public/styles/background_image/public/2021-06/Hal%2016_dok_noord.jpg" %}}
Knooppunt 72-31

Tussen knooppunt 72 en 31 kan je een zijsprong maken naar de Oude Dokken van Gent. Dat doe je niet via het fietsnetwerk van Toerisme
Oost-Vlaanderen (met groene bordjes), maar wel via het nieuwe Fietsplan Gent (met grijze bordjes), uitgerold in het voorjaar van 2022. Ook dit fietsplan maakt gebruik van knooppunten. Kort voor knooppunt 31 fiets je onder de spoorweg door via een nieuwe fietstunnel. Haak daar in op het Fietsplan aan knooppunt 85 en volg de grijze bordjes richting 87, 89, 90 en 91 om vervolgens weer op ons traject aan te sluiten aan knooppunt 92.
{{% /imgandtxt %}}

### Westerbegraafplaats

Knooppunt 92

De Westerbegraafplaats is een mooie tussenstop voor wie rust en ruimte zoekt. Dit is een van de grote kerkhoven van Gent. Hier vind je prachtige tuinarchitectuur, soldatengraven, maar ook indrukwekkende graftombes van de gegoede Gentse burgerij uit vroegere tijden.

### Bourgoyen-Ossemeersen

{{% imgandtxt url="https://www.routen.be/sites/default/files/public/styles/background_image/public/2020-06/preview_Gent%2BBourgoyen%2BOssemeersen%2B%2833%29.jpg" %}}
Knooppunt 93

Net als de Gentbrugse Meersen zijn ook de Bourgoyen-Ossenmeersen een Gentse groenpool. Dit natuurgebied is heel populair bij wandelaars en vogelspotters.
{{% /imgandtxt %}}

### De Ganzerik

Knooppunt 93-68

Afsluiten met een hapje of een drankje kan bij de Ganzerik, een hip eet- en drinkcafé met craft beers op het vat en lekkere gerechtjes op de kaart. Hier vind je ook vegan maaltijden.


