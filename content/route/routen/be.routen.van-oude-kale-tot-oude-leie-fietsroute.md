---
title: "Van Oude Kale tot Oude Leie fietsroute"
subtitle: "Water is nooit veraf op deze route"
date: "2022-11-05"
description: "Van Oude Kale tot Oude Leie fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/van-oude-kale-tot-oude-leie-fietsroute"
gpx: "routen/van-oude-kale-tot-oude-leie-fietsroute.gpx"
length: 42
---

## Let's Go!

Water is nooit veraf op deze route. Laat je meevoeren tussen de rivieren de Leie en de Oude Kale, langs het kasteel Ooidonk, natuurgebied de Oude Kalevallei en het Schipdonkkanaal.

## On Route

### Deinze

Startpunt

De fietsroute start in het centrum van Deinze, vlakbij Provinciaal Domein De Brielmeersen.

### Schipdonkkanaal

{{% imgandtxt url="https://www.routen.be/sites/default/files/public/styles/background_image/public/2020-03/Schipdonkkanaal_DavidSamyn2.jpg" %}}
Knooppunt 3-77

Op het eerste deel van deze fietsroute word je vergezeld door het Schipdonkkanaal. Dit kanaal werd in 1852 gegraven en is een afleidingskanaal van de Leie dat in Heist in de Noordzee uitmondt. Het kreeg de bijnaam "de stinker" omdat het afgevoerde water sterk vervuild was door de vlasindustrie rond Kortrijk. Vissen zaten er lang niet in, maar de laatste jaren is dit gelukkig helemaal veranderd.
{{% /imgandtxt %}}

### Oude Kalevallei

{{% imgandtxt url="https://www.routen.be/sites/default/files/public/styles/background_image/public/2021-06/Oude%20Kalevallei.png" %}}
Knooppunt 73-66

Natuurgebied Oude Kalevallei is populair bij wandelaars, maar je kan het ook perfect met de fiets verkennen. Het is met haar bloemrijke hooilanden, knotwilgenrijen en sloten een van de best bewaarde natuurgebieden van het Meetjesland. De naam verwijst naar het kleine riviertje de Oude Kale, dat duizenden jaren geleden een grote meanderende rivier moet zijn geweest. Dat merk je nog in het landschap, dat licht heuvelt.
{{% /imgandtxt %}}

### Kasteel Ooidonk

{{% imgandtxt url="https://www.routen.be/sites/default/files/public/styles/background_image/public/2021-07/Kasteel%20van%20Ooidonk%20buitenkant.jpg" %}}
Knooppunt 90-12

Naast de toegangspoort van het kasteel vind je in het voormalige koetshuis nu eetcafé Het Koetshuis. Op de kaart: warme en koude drankjes, zoetigheden, snacks en klassieke gerechten. Open van vrijdag tot en met dinsdag vanaf 10u30.
{{% /imgandtxt %}}

### Astene Sas

{{% imgandtxt url="https://www.routen.be/sites/default/files/public/styles/background_image/public/2020-04/Astene%20sas%201%20TOV.jpg" %}}
Knooppunt 11

In 't Oud Sashuis, een scheepscafé met museumpje, les je je dorst met een Schobiakbier en stil je je honger met een niet te versmaden ‘plankske van het huis’. Voor de ambiance zorgen uitbater/sasmeester Wim en huispapegaai Boris. Heerlijk terras aan het water!
{{% /imgandtxt %}}

### Oude Leie

{{% imgandtxt url="https://www.routen.be/sites/default/files/public/styles/background_image/public/2020-07/preview_Deinze%2BMaaigemdijk%2BOoidonk%2Bwandelroute%2B%252816%2529.jpg" %}}
Knooppunt 12-4

Voorbij knooppunt 12 kom je aan de Oude Leie, een afgesneden meander van de Leie. Het feit dat die compleet los zit van  de Leie heeft de waterkwaliteit bevorderd. Dit is zwemwater. Streekbewoners trekken er baantjes, maar ook dagtoeristen komen hier graag zwemmen. Iets voor knooppunt 11 kom je aan een van de meest pittoreske plaatsjes van de Oude Leie, Maaigemdijk. Ideaal voor een kleine tussenstop, maar zwemmen is hier verboden. Als je een zwembroek of -pak bij hebt, dan kan je die bovenhalen ter hoogte van Vosselare Put: daar kan je wel het water in.
{{% /imgandtxt %}}

### Graanstokerij Filliers

Knooppunt 9

Na een oversteekje van de Oude Leie met een fietsveer kom je in de buurt van Graanstokerij Filliers, bekend van hun jenevers. Dit familiebedrijf kan je bezoeken op afspraak, zelfs met zijn tweetjes. Alle info vind je op de website.


