---
title: "Scheldevallei fietsroute 3"
subtitle: "Op de derde van de drie Scheldevallei fietsroutes volg je grotendeels het jaagpad langs de Schelde"
date: "2022-11-05"
description: "Scheldevallei fietsroute 3"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/scheldevallei-fietsroute-3"
gpx: "routen/scheldevallei-fietsroute-3.gpx"
length: 30
---

## Let's Go!

Op de derde van de drie Scheldevallei fietsroutes volg je grotendeels het jaagpad langs de Schelde. Af en toe wijk je af om ook de omgeving langs de rivier te verkennen. Geniet van de stad Oudenaarde, glooiende landschappen en uitgestrekte weides. Vergeet de route zeker niet af te sluiten met een terrasje in het mooie Oudenaarde!

## On Route

### Station Oudenaarde

{{% imgandtxt url="https://www.routen.be/sites/default/files/public/styles/background_image/public/2022-07/Fietsers-bij-terrasje-met-zicht-op-het-stadhuis-van-Oudenaarde.jpg" %}}
Startpunt

De route begint en eindigt bij het station van Oudenaarde. Je kan dus ook gemakkelijk met de trein vertrekken. Neem zeker de tijd om even van de route af te wijken en naar de Markt te fietsen. Daar kan je het stadhuis bewonderen, de absolute blikvanger van de stad. Het iconische gebouw is net geen 500 jaar oud. Ook het stadsmuseum MOU is hier gevestigd.
{{% /imgandtxt %}}

### Jaagpad

{{% imgandtxt url="https://www.routen.be/sites/default/files/public/styles/background_image/public/2022-07/Fietser-op-het-jaagpad-langs-de-Schelde.jpg" %}}
Eenmaal het stadscentrum door kom je op het jaagpad langs de Schelde terecht.
{{% /imgandtxt %}}

### Melden

{{% imgandtxt url="https://www.routen.be/sites/default/files/public/styles/background_image/public/2022-07/Fietser-bij-de-Sint-Martinuskerk-in-Melden.jpg" %}}
Wat later verlaat je het jaagpad weer. In de verte zie je de Sint-Martinuskerk van Melden al liggen. Melden is een oud dorp dat al bestond voor de tijd van de Romeinen. Tegenwoordig staat het vooral bekend om z'n Koppenberg.
{{% /imgandtxt %}}

### Domein de Ghellinck

{{% imgandtxt url="https://www.routen.be/sites/default/files/public/styles/background_image/public/2020-04/fietsen%20aan%20horecazaak.jpg" %}}
Even tijd voor een tussenstop? Dat kan in domein de Ghellinck. Op dit kasteeldomein zonder kasteel, het kasteel werd gesloopt na een verwoestende brand, kan je even uitrusten op de verschillende bankjes of op het terras van Restaurant – tearoom Domein de Ghellinck. Verder vind je hier heel wat groen, een speeltuintje, petanqueterreinen en visvijvers.
{{% /imgandtxt %}}

### Langemeersen

{{% imgandtxt url="https://www.routen.be/sites/default/files/public/styles/background_image/public/2021-11/WhatsApp%20Image%202021-11-18%20at%2015.16.11.jpeg" %}}
Niet veel verder fiets je langs het natuurgebied de Langemeersen. Hier kan je genieten van uitgestrekte, bloemenrijke hooilanden, moerassen, knotwilgen en rietkragen. Het gebied ligt laag en vormt een soort badkuip, waar al het water uit de ruime omgeving naartoe vloeit. Door dit water zijn de hooi- en rietlanden en stukjes moeras bewaard gebleven. De vogelrijkdom in de Langemeersen is enorm.
{{% /imgandtxt %}}

### Donkvijver

{{% imgandtxt url="https://www.routen.be/sites/default/files/public/styles/background_image/public/2020-02/Wakeboard_Donkvijverjpg.jpg" %}}
Vlak voor je Oudenaarde weer binnen rijdt, passeer je nog langs de Donkvijver. Let goed op, want het ligt een beetje verscholen. Via de parking kan je gemakkelijk tot aan de vijver. Zeker doen, want het uitzicht is de moeite! Vanaf de Donkvijver zie je de 88 meter hoge toren van de Sint-Walburgakerk in Oudenaarde. Ook heb je zicht op The Outsider, dé plek voor avonturiers. Je kan er onder andere waterskiën, wakeboarden, kajakken, een hoogteparcours afleggen en nog zoveel meer. In de bar is het heerlijk vertoeven in de zomer. Met de voetjes in het zand, lijkt het alsof je op vakantie bent.
{{% /imgandtxt %}}


