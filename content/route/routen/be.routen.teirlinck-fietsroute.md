---
title: "Teirlinck fietsroute"
subtitle: "Brakel promoot zichzelf als fiets- en wandelparadijs, en dat is niet uit de lucht gegrepen"
date: "2022-11-05"
description: "Teirlinck fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/teirlinck-fietsroute"
gpx: "routen/teirlinck-fietsroute.gpx"
length: 45
---

## Let's Go!

Brakel promoot zichzelf als fiets- en wandelparadijs, en dat is niet uit de lucht gegrepen. Op deze route verken je het heuvelachtige landschap van de de acht Brakelse deelgemeenten, elk met hun eigen charme. We ontmoeten Zegelsem, het geboortedorp van de letterkundigen Isidoor en Herman Teirlinck, het geutelingendorp Elst, het groene Toeppark en de Verrebeekmolen in Opbrakel.

## On Route

### Markt Brakel

{{% imgandtxt url="https://www.routen.be/sites/default/files/public/styles/background_image/public/2022-04/IMG_20220411_142439.jpg" %}}
Start

Vlak naast het centrum ligt recreatiedomein de Rijdtmeersen. Hier kan je volledig tot rust komen op het pad rond de grote vijver of de kleinsten laten ravotten in de grote speeltuin.
{{% /imgandtxt %}}

### 't Burreken

{{% imgandtxt url="https://www.routen.be/sites/default/files/public/styles/background_image/public/2022-04/IMG_20220411_145605.jpg" %}}
’t Burreken is een groot natuurreservaat op de grens tussen Brakel, Maarkedal en Horebeke. Het is een van de meest schilderachtige plaatsen in de Vlaamse Ardennen en bestaat uit een patroon van akkers, bossen, graslanden met bloemrijke weides en bronbosjes. Het gebied wordt doorsneden door de Krombeek, die zich diep in de heuvels heeft ingesneden en zorgt voor een zeer reliëfrijk landschap.
{{% /imgandtxt %}}

### Zegelsem en de Leberg

{{% imgandtxt url="https://www.routen.be/sites/default/files/public/styles/background_image/public/2022-04/IMG_20220411_150257_1.jpg" %}}
Via landelijk gebied met uitgestrekte weides en akkers fiets je Zegelsem binnen, dat als bijnaam ‘het kasseidorp’ draagt. Veel van de straten in deze gemeente zijn aangelegd met kasseien, waaronder ook de bekende Haaghoek uit de Ronde Van Vlaanderen. Hierlangs passeer je niet op deze route; je gaat via de Leberg richting Elst. De Leberg is een van de moeilijkste beklimmingen van deze tocht en wordt ook dikwijls opgenomen in wielerwedstrijden. In de dorpskern kan je genieten van een drankje op het terras van den Drijhaard. Dit dorp was de woonplaats van enkele bekende mensen, zoals de schrijvers Isodoor Teirlinck en zijn zoon Herman Teirlinck alsook acteur Marijn Devalck, mijn gedacht!
{{% /imgandtxt %}}

### Elst

{{% imgandtxt url="https://www.routen.be/sites/default/files/public/styles/background_image/public/2022-04/browse.jpg" %}}
De Sint-Apolloniakerk in Elst trekt sinds de 18e eeuw bedevaarders aan omdat de aanbidding van de heilige Apollonia zou helpen tegen tandpijn. De bedevaarders kregen door de bewoners van Elst een soort pannenkoeken aangeboden, die door hun warmte de tandpijn verzachtten. Deze pannenkoeken - geutelingen genoemd - werden in de jaren '70 herontdekt en sindsdien viert het dorp elk jaar begin februari de Geutelingenfeesten. Dit evenement trekt honderden bezoekers aan uit de hele regio en er werd ook een Geutelingenmuseum opgericht.
{{% /imgandtxt %}}

### Uitkijktoren Brakel

{{% imgandtxt url="https://www.routen.be/sites/default/files/public/styles/background_image/public/2022-04/IMG_20220411_152624.jpg" %}}
Op een heuvelrug in Brakel - 103 meter boven zeeniveau - werd in 2001 een uitkijktoren gebouwd die je tot een hoogte van 30 meter brengt. Vanop de toren heb je een fantastisch uitzicht in alle windrichtingen en kan je bij helder weer de torens van Gent, de koeltorens van Doel en het Atomium in Brussel zien.
{{% /imgandtxt %}}

### Mijnwerkerspad

{{% imgandtxt url="https://www.routen.be/sites/default/files/public/styles/background_image/public/2022-04/IMG_20220411_122329.jpg" %}}
Dit fiets- en wandelpad verbindt Zottegem met Brakel via een oude spoorlijn. Vroeger werden via deze weg arbeiders uit de regio naar de Henegouwse steenkoolmijnen vervoerd, vandaar de naam van dit pad. Vandaag is het een gemakkelijk berijdbare verbindingsweg met bankjes en een van de weinige volledig vlakke stukken van deze route.
{{% /imgandtxt %}}

### Toepkapel

{{% imgandtxt url="https://www.routen.be/sites/default/files/public/styles/background_image/public/2022-04/IMG_20220411_123709.jpg" %}}
Tussen de bomen van het Toepbos rijd je richting de majestueuze Toepkapel. Deze neogotische kapel werd in 1924 opgericht als dank voor het feit dat Nederbrakel gespaard was gebleven tijdens de Eerste Wereldoorlog. De kapel bevindt zich op de Kapelberg en bovenaan de trappen heb je een prachtig zicht op de omgeving.
{{% /imgandtxt %}}

### Everbeek

{{% imgandtxt url="https://www.routen.be/sites/default/files/public/styles/background_image/public/2022-04/IMG_20220411_131214.jpg" %}}
Tot 1963 bevond deze gemeente zich in Henegouwen, voordat ze een deelgemeente werd van Brakel. Ze bestaat uit 2 dorpskernen met elk hun eigen parochie. In de oude dorpskern, Everbeek-beneden, lijkt het alsof de tijd is blijven stilstaan. De laatbarokke Sint-Mariakerk werd er in 1719 gebouwd. Toen in de 19e eeuw de bevolking van Everbeek-boven sterk aangroeide bouwden ze in 1873 hun eigen kerk.
{{% /imgandtxt %}}

### Trimpontvallei

{{% imgandtxt url="https://www.routen.be/sites/default/files/public/styles/background_image/public/2022-04/IMG_20220411_132923.jpg" %}}
Tussen de twee dorpskernen van Everbeek ligt één van de mooiste plekken van Brakel. De Trimpontvallei is een verlengde van het Brakelbos en wordt gekenmerkt door steile heuvelwanden en veel bossen. Hiertussen liggen vele oude hoeves en gehuchten die je terug katapulteren naar het plattelandsleven van de 19e eeuw.
{{% /imgandtxt %}}

### Verrebeekmolen

{{% imgandtxt url="https://www.routen.be/sites/default/files/public/styles/background_image/public/2022-04/IMG_20220411_135916.jpg" %}}
Deze stenen windmolen werd in de 18de eeuw gebouwd als oliemolen, maar een eeuw later omgebouwd tot graanmolen. De molen is nog actief, en via de website kan je vers gemalen bloem bestellen of een rondleiding in de molen boeken.
{{% /imgandtxt %}}


