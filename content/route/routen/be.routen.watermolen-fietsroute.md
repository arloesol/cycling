---
title: "Watermolen fietsroute"
subtitle: "Deze idyllische fietsroute verkent het heuvelachtige platteland rond Zwalm en Horebeke"
date: "2022-11-05"
description: "Watermolen fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/watermolen-fietsroute"
gpx: "routen/watermolen-fietsroute.gpx"
length: 40
---

## Let's Go!

Deze idyllische fietsroute verkent het heuvelachtige platteland rond Zwalm en Horebeke. Hoewel het grootste deel van de route je langs gemakkelijk berijdbare verharde wegen leidt, zorgen enkele hellingen en kasseistroken voor een uitdaging. Maar je krijgt er zeker iets voor in de plaats: deze fietsroute is een aaneenschakeling van prachtige verzichten en passeert langs pittoreske dorpen, boerderijen en oude watermolens.

## On Route

### Kasseien

{{% imgandexttxt url="https://www.routen.be/sites/default/files/public/styles/background_image/public/2022-03/img_20220304_152445.jpg" %}}
Het eerste deel van de route wordt gekenmerkt door kasseien: je maakt een passage langs de beruchte Paddestraat, waar tijdens de Ronde van Vlaanderen de beste wielrenners ter wereld het tegen elkaar opnemen op de eeuwenoude kasseien. Deze weg maakte in de Romeinse tijd deel uit van de belangrijke heirbaan tussen Boulogne en Keulen en werd in 1995 als monument erkend. Na de Paddestraat rijd je het dorp Roborst binnen, waar de kasseien ervoor zorgen dat het authentieke karakter van het dorp bewaard is gebleven.
{{% /imgandexttxt %}}

### Bostmolen

{{% imgandexttxt url="https://www.routen.be/sites/default/files/public/styles/background_image/public/2022-03/img_20220304_115234.jpg" %}}
Al bijna duizend jaar kan je op deze plek een graanmolen terugvinden die wordt aangedreven door de stroming van de Zwalm. Het huidige gebouw dateert van 1630 en is beschermd als monument, samen met de omliggende gebouwen. Je zet je route verder langs de groene velden van de Zwalmvallei richting Rozebeke.
{{% /imgandexttxt %}}

### Panorama's

{{% imgandexttxt url="https://www.routen.be/sites/default/files/public/styles/background_image/public/2022-03/Afbeelding13.jpg" %}}
Als je van Rozebeke richting Horebeke fietst, rijd je over een heuvelrug van waar je een weids panorama hebt op de omgeving. Neem hier gerust de tijd om de verzichten in je op te nemen en op zoek te gaan naar verschillende herkenningspunten, zoals kerktorens en oude windmolens.
{{% /imgandexttxt %}}

### Horebeke en de Geuzenhoek

{{% imgandexttxt url="https://www.routen.be/sites/default/files/public/styles/background_image/public/2022-03/Afbeelding14.jpg" %}}
Het gehucht Geuzenhoek neemt je terug in de tijd naar een uniek stukje geschiedenis. Deze protestantste kerkgemeente is ontstaan in de 16e eeuw. De protestanten werden de grote steden uitgedreven en vestigden zich op het platteland. Onder meer door zich voor te doen als Katholieken heeft deze protestantse gemeenschap de contrareformatie overleefd en bouwden ze na de godsdienstvrijheid in 1872 de nieuwe kerk. Vandaag is dit de laatst overgebleven protestants-calvinistische kerk op het Vlaamse platteland. Als je hier passeert, zal je bij veel huizen bordjes zien hangen met over de geschiedenis van de gemeenschap.
{{% /imgandexttxt %}}

### Moldergemmolen en de Molenberg

{{% imgandexttxt url="https://www.routen.be/sites/default/files/public/styles/background_image/public/2022-03/Afbeelding15.jpg" %}}
Aan de voet van de Molenberg ligt de Moldergembeek, waarlangs in de 13e eeuw de Moldergemmolen werd gebouwd. Deze was eigendom van de abdij van Ename tot 1793 en werd vooral gebruikt als zaagmolen en oliemolen. Zowel de Moldergemmolen als de Molenberg zijn beschermd als monument. De Molenberg is een smalle kasseihelling en een klassieker uit de Ronde van Vlaanderen. Het is een van de moeilijkste stukken op deze route door de combinatie van kasseien met een stevige helling.
{{% /imgandexttxt %}}

### Wijlegem

{{% imgandexttxt url="https://www.routen.be/sites/default/files/public/styles/background_image/public/2022-03/Afbeelding16.jpg" %}}
In het gehucht Wijlegem lijkt het alsof de tijd is blijven stilstaan. Direct na de beklimming van de Molenberg kan je in de verte de Vinkenmolen al aanschouwen. Deze windmolen stond oorspronkelijk in Oosterzele, maar werd in 2003 naar hier verplaatst, op de plaats waar tot 1946 een andere windmolen had gestaan. Sla je een straat verderop rechtsaf, dan passeer je langs de abdijhoeve Hof te Wijlegem en de Sint-Margarethakapel.
{{% /imgandexttxt %}}

### Ijzerkotmolen

{{% imgandexttxt url="https://www.routen.be/sites/default/files/public/styles/background_image/public/2022-03/img_20220304_134008.jpg" %}}
De volgende etappe is iets vlakker en laat je op verschillende plaatsen de Zwalmbeek oversteken, bijvoorbeeld via een smalle weg die tussen de gebouwen van de IJzerkotmolen gepropt zit. De eerste vermelding van het gebouw dateert uit de 15e eeuw. De watermolen heeft in de loop der jaren verschillende functies gehad waaronder ijzermolen, kopermolen, papierfabriek, olieslagerij, graanmolen en brouwerij. In 1954 werd de graanmolen uit dienst genomen, maar hij werd in 1999 weer maalvaardig gemaakt.
{{% /imgandexttxt %}}

### Ter Biestmolen

{{% imgandexttxt url="https://www.routen.be/sites/default/files/public/styles/background_image/public/2022-03/Afbeelding17.jpg" %}}
Verderop passeer je langs de Ter Biestmolen, die al sinds de 11e eeuw dienst deed als graan- en oliemolen. Tijdens de Eerste Wereldoorlog werd in het gebouw door de Duitse bezetter een generator geplaatst voor de productie van elektriciteit, die vandaag nog altijd aanwezig is. We zetten onze tocht verder op een vlak terrein richting de Kaaimeersen.
{{% /imgandexttxt %}}

### De Kaaimeersen

{{% imgandexttxt url="https://www.routen.be/sites/default/files/public/styles/background_image/public/2022-03/Afbeelding18.jpg" %}}
De Kaaimeersen is een natuurgebied dat ontstaan is tussen het Scheldekanaal en een oude zijtak van de Schelde. Dit moerassig gebied met mooie waterpartijen trekt veel soorten vogels aan. Je passeert hier ook langs de Kaaihoeve, een natuurinformatiecentrum. Hier kan je gratis een tentoonstelling over milieu en natuur bezoeken of rustig picknicken in de tuin.
{{% /imgandexttxt %}}

### Beerlegem

{{% imgandexttxt url="https://www.routen.be/sites/default/files/public/styles/background_image/public/2022-03/Afbeelding19.jpg" %}}
Op het einde van de tocht kom je langs verschillende kleine, gezellige dorpen zoals Paulatem, Meilegem en Dikkele. Als je Beerlegem binnenrijdt, kijk je best eens tussen de bomen, want wie weet vang je een glimp op van het prachtige kasteel Ten Biezen.
{{% /imgandexttxt %}}


