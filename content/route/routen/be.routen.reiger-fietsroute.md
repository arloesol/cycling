---
title: "Reiger fietsroute"
subtitle: "Het is heerlijk fietsen in het vlakke Meetjesland met onderweg voldoende plekjes om uit te rusten"
date: "2022-11-05"
description: "Reiger fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/reiger-fietsroute"
gpx: "routen/reiger-fietsroute.gpx"
length: 53
---

## Let's Go!

Het is heerlijk fietsen in het vlakke Meetjesland met onderweg voldoende plekjes om uit te rusten. Onderweg word je verrast door vele bezienswaardigheden en pittoreske plekjes. Langs de Lieve is het zo goed als onmogelijk om geen reigers tegen te komen. Haal dus je camera maar al boven.

## On Route

### Stoktevijver

{{% imgandexttxt url="https://www.routen.be/sites/default/files/public/styles/background_image/public/2020-05/Stoktevijver.jpg" %}}
Knooppunt 9-7

Aan Stoktevijver in Zomergem ligt De Lieve zoals ze origineel door de Gentenaars werd gegraven. Het kanaal vervult nog steeds een belangrijke economische functie als drinkwaterleverancier voor Waterspaarbekken Kluizen. Verbonden met de Burggravenstroom richting Kluizen aan de ene kant, en de Kalevallei en de Poekebeek richting Tielt aan de andere kant, helpt De Lieve miljoenen liters oppervlaktewater omtoveren tot ‘ons’ drinkwater.
{{% /imgandexttxt %}}

### 't Oud Liefken

Knooppunt 9-59

Voor lekkere biertjes, smaakvolle aperitieven en huisgemaakte snacks of desserts ben je aan het goede adres in het charmante café 't Oud Liefken. In de zomer kun je er genieten van een drankje op het terras. De ideale stopplaats tijdens je fietstocht.

### Lembeekse bossen

Knooppunt 78-11

De route brengt je langs de rand van de Lembeekse bossen. Dit boscomplex is 305 hectare groot en strekt zich uit over Lembeke, Oosteeklo en Waarschoot op een zandrug.
Rust uit op het terras van Kwadenbos op de Bellebargie in Waarschoot, geniet van de stilte aan de Bevenden Hazelaar of breng een bezoekje aan het grappige Bardelaere Museum in Lembeke.

### Haantjesbrug

{{% imgandexttxt url="https://www.routen.be/sites/default/files/public/styles/background_image/public/2020-03/Haantjen_Lovendegem_DavidSamyn.jpg" %}}
Knooppunt 30

In de Lovendegemse wijk Haantjen ligt aan de Haantjenstraat een fraaie fietsersbrug over De Lieve. Een baken van rust.
{{% /imgandexttxt %}}

### Beirtjesbrug

{{% imgandexttxt url="https://www.routen.be/sites/default/files/public/styles/background_image/public/2020-06/Beirtjesbrug%20Lieve%20David%20Samyn.jpg" %}}
Knooppunt 15

De Beirtjesbrug in Waarschoot is een prachtig, fotogeniek plekje op de route. Verliefden hangen hier een slotje als teken van hun liefde.
{{% /imgandexttxt %}}


