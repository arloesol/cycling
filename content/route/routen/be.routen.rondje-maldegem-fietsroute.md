---
title: "Rondje Maldegem fietsroute"
subtitle: "Een ontdekkingstocht langs veel groen, het Schipdonk- en Leopoldkanaal, open landschappen en Meetjeslands erfgoed in twee verrassende musea!"
date: "2022-11-05"
description: "Rondje Maldegem fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/rondje-maldegem-fietsroute"
gpx: "routen/rondje-maldegem-fietsroute.gpx"
length: 59
---

## Let's Go!

Een ontdekkingstocht langs veel groen, het Schipdonk- en Leopoldkanaal, open landschappen en Meetjeslands erfgoed in twee verrassende musea!

## On Route

### Landschapspark Drongengoed

{{% imgandtxt url="https://www.routen.be/sites/default/files/public/styles/background_image/public/2020-07/preview_Drongengoedbos%2Bwandelroute-61.jpg" %}}
Knooppunt 68 - 75

Het grootste aaneengesloten bosgebied van Oost-Vlaanderen (750 hectare) bestaat uit vele tinten groen, maar ook een streepje paars dankzij de oorspronkelijke heidegroei die geleidelijk aan in het hele bos in ere wordt hersteld. Naast wandelaars en fietsers loop je hier ook grazende koeien en schapen tegen het lijf, en met enig geluk een ree.  De voormalige abdijhoeve doet vandaag dienst als streekbezoekerscentrum. Met een gezellige cafetaria en een permanente expo over de geschiedenis van de regio is het een prima uitvalsbasis om dit veelzijdige recreatiegebied te ontdekken.
{{% /imgandtxt %}}

### Stoomcentrum Maldegem

{{% imgandtxt url="https://www.routen.be/sites/default/files/public/styles/background_image/public/2020-03/Stoomtrein%20Maldegem%20Eelklo%20frederic%20paulussen.jpg" %}}
Knooppunt 10

Beleef in het charmante station van Maldegem ‘het leven zoals het was’ toen treinen nog door stoom werden aangedreven en de stoomfluiten nog schalden. ‘s Zomers rijden historische locomotieven heen en weer over de oude spoorlijn Maldegem-Eeklo. Allen aan boord!
{{% /imgandtxt %}}

### Omgeving Sint-Barbarakerk Maldegem

{{% imgandtxt url="https://www.routen.be/sites/default/files/public/styles/background_image/public/2021-03/Rietjekoane%20LR.JPG" %}}
Midden het drukke centrum van Maldegem beland je in de buurt van de Sint-Barbarakerk in een heerlijk rustig, begijnhofachtig universum. Aan het Oud Schepenhuis staat het kolderieke beeldje van Rietje Koane, de officiële verloofde van Manneken Pis.
{{% /imgandtxt %}}

### Leopoldkanaal

{{% imgandtxt url="https://www.routen.be/sites/default/files/public/styles/background_image/public/2020-03/Leopoldskanaal_DavidSamyn.jpg" %}}
Knooppunt 5-12-92-90

Dicht tegen de Nederlandse grens trekt het Leopoldkanaal een rechte streep water door het landschap, van het oude vissersdorp Boekhoute tot aan de monding in Knokke. Vroeger verzekerde het kanaal de afwatering van het Meetjesland, vandaag maakt het integraal deel uit van het polderlandschap en is het er gewoon prachtig fietsen en wandelen.
{{% /imgandtxt %}}

### Blokkreek en Hollandersgatkreek

Knooppunt 83-86

Romantischer dan aan Kantijne wordt het niet in het Meetjesland. Op dit plekje middenin het Sentse krekengebied lijken de Blokkreek en de Hollandersgatkreek wel in een innige omhelzing te verdrinken. Trek zelf je lief tegen je gilet voor die duoselfie!

### Boerekreek

{{% imgandtxt url="https://www.routen.be/sites/default/files/public/styles/background_image/public/2020-03/BoerekreekWEB_0.jpg" %}}
Knooppunt 82-81

Met zijn 6 kilometer en een oppervlakte van 38 hectare is de Boerekreek de langste en grootste kreek ten zuiden van de Westerschelde. Aan de oevers verwelkomt het gelijknamige Provinciaal Sportcentrum scholen en groepen die hier komen zeilen, surfen, kajakken en paardrijden. Voor de liefhebbers: vanaf knooppunt 83 kan je hier de Mindful Walk volgen, een yogapad van 9,5 kilometer, en er staat ook een altijd toegankelijke vogelkijkhut om wilde eenden, buizerds, torenvalken en kolganzen te spotten.
{{% /imgandtxt %}}

### Canadamuseum

Knooppunt 24

Een must voor iedereen met interesse voor ons oorlogsverleden: het Canada Poland Museum in Adegem, ter ere van de Canadese en Poolse soldaten die de streek in 1944 bevrijdden. Ook ideaal om met de (klein)kinderen te bezoeken, want alles staat in miniatuur én op kinderhoogte. Dat de bevrijding in deze contreien niet zonder slag of stoot verliep, bewijst het Canadese kerkhof op een boogscheut van het museum.


