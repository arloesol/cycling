---
title: "Paling fietsroute"
subtitle: "Voor deze route trek je best een beetje tijd uit"
date: "2022-11-05"
description: "Paling fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/paling-fietsroute"
gpx: "routen/paling-fietsroute.gpx"
length: 40
---

## Let's Go!

Voor deze route trek je best een beetje tijd uit. Maar liefst vier keer maak je langs het traject gebruik van een veerpont om het water over te streken. In ruil voor het wachten leiden we jou door enkele van de mooiste natuurgebieden die de oevers van Schelde en Durme rijk zijn, in een streek waar paling van oudsher een culinaire topper is.

## On Route

### Temse

{{% imgandexttxt url="https://www.routen.be/sites/default/files/public/styles/background_image/public/2020-03/Wilfordkaai_DavidSamyn2.jpg" %}}
Startpunt

Temse is bekend voor het bouwen: van schepen en bruggen, met name. Tussen 1829 en 1994 lag hier de internationaal vermaarde Boelwerf, waar grote zeeschepen van de helling rolden. De beroemde Temsebrug over de Schelde verbindt de provincies Oost-Vlaanderen en Antwerpen en is een van de langste bruggen van België. De oorspronkelijke brug, die in WO II werd vernietigd, was een ontwerp van Gustave Eiffel. Honger en dorst ga je bij voorkeur te lijf aan de Wilfordkaai in een van de vele horecazaken met zicht op het water.
{{% /imgandexttxt %}}

### Het Sas van Bornem

{{% imgandexttxt url="https://www.routen.be/sites/default/files/public/styles/background_image/public/2020-06/preview_24099049e1714256af2e1fca6a919265b3ba59bb566b4147a73a981e0f78d212ceb3reci2gm4z1sga2bqpzn54yw457mv.jpg" %}}
Knooppunt 3

De afwateringssluis in de Oude Schelde, een zijarm die in de 13de eeuw van de rivier werd afgesneden, dateert uit 1592 en is het oudste waterbouwkundige bouwwerk in Vlaanderen. Het vroegere sashuis 't Sas, waar volgens de geruchten vaak werd gesmokkeld, doet nu dienst als restaurant en gaat prat op lokale gerechten met een seizoensgebonden menu.
{{% /imgandexttxt %}}

### Kasteel Marnix de Sainte-Aldegonde

{{% imgandexttxt url="https://www.routen.be/sites/default/files/public/styles/background_image/public/2020-03/Kasteel%20Marnix%20Aldegonde%20Bornem%201.jpg" %}}
Knooppunt 3-4

Het kasteel Marnix de Sainte Aldegonde, ook wel kasteel van Bornem genoemd, ligt aan de Oude Schelde en onderging in de loop der eeuwen verschillende gedaanteverwisselingen. Het werd vernoemd naar de adellijke familie Marnix van Sint Aldegonde. Filip, de belangrijkste telg en de vermoedelijke componist van het Wilhelmus, heeft er zelf nooit gewoond, maar in het kasteel loopt vandaag wel een permanente expositie over diens leven. Het opmerkelijke gebouw is rijk aan diverse kunstschatten. Het kasteel is open voor bezoek op 15 augustus, de laatste twee zondagen van augustus en de eerste twee zondagen van september.
{{% /imgandexttxt %}}

### Oud Gemeentehuis

Knooppunt 4

In de schaduw van de Weertse Sint-Annakerk serveren chef Axel en zijn team klassieke gerechten voor de grote én de kleine honger. Alleen al voor de omschrijvingen op de menukaart is het Oud Gemeentehuis beslist een stop waard. Specialiteit van het huis is gegrilde steak, maar ook voor een biertje of een pannenkoek ben je welkom in het stijlvolle interieur of op het ruime terras.

### De Zilverreiger

{{% imgandexttxt url="https://www.routen.be/sites/default/files/public/styles/background_image/public/2020-03/preview_LR_Scheldeland_2019_138.jpg" %}}
Knooppunt 4

Streek- en vlechtmuseum De Zilverreiger is een goede uitvalsbasis om Klein-Brabant van nabij te leren kennen. In het voormalige schoolgebouw maak je kennis met de vlechtnijverheid, die eeuwenlang zeer bepalend was voor de streek. Je kan er oude volksspellen beoefenen, een workshop mandenvlechten volgen of je lippen zetten aan een frisse Slijkneus, een biologisch biertje dat speciaal voor De Zilverreiger wordt gebrouwen. Er is ook een fietsverhuur en een laadpunt voor elektrische fietsen.
{{% /imgandexttxt %}}

### De Groenendijk

{{% imgandexttxt url="https://www.routen.be/sites/default/files/public/styles/background_image/public/2020-06/Groenendijk%20Weert%20Bornem.jpg" %}}
Knooppunt 4

‘Wij nemen u niet in de maling, wij verkopen heerlijke paling’, bloklettert een bord op de gevel, en meteen weet je waar restaurant De Groenendijk het liefst mee uitpakt. Je kan er echter ook terecht voor streekgerechten en wisselende suggesties, waaronder steeds een aantal vegetarische en veganistische opties. Bij zomers weer gaan de tuinstoelen van stal en eet je buiten op het terras voor de zaak.
{{% /imgandexttxt %}}

### Driegoten

{{% imgandexttxt url="https://www.routen.be/sites/default/files/public/styles/background_image/public/2020-03/Veer%20Driegoten.jpg" %}}
Knooppunt 06-91

Hamme is met vijf veerdiensten over Schelde en Durme de gemeente met de meeste overzetboten van Vlaanderen. Het veer over de Schelde tussen Weert en Hamme vaart al uit sinds 1308. Tijdens de Eerste Wereldoorlog werd het door de Duitsers opgeschort om de smokkelactiviteiten tussen beide oevers tegen te gaan. Vandaag zet het veer vooral eetlustigen over,4naar een van de drie restaurants aan de rand van natuurgebied Drie Goten. Zowel in Het Scheldeoord, De Nieuwe Kreek als in Taverne Drie Goten is het al paling wat de klok slaat. Aan jou de keuze.
{{% /imgandexttxt %}}

### Lippenbroek

{{% imgandexttxt url="https://www.routen.be/sites/default/files/public/styles/background_image/public/2020-02/Kopie%20van%20Website_SL_liggende%20foto%20-%20Luchtfoto.jpg" %}}
Knooppunt 69

Het Lippenbroek in Hamme was vroeger een kleine polder langs de Schelde. Sinds 2006 doet het dienst als testgebied voor het Sigmaplan. Het principe van een gecontroleerd overstromingsgebied met getijdenwerking werd hier voor het eerst toegepast, om de combinatie van waterveiligheid en de ontwikkeling van getijdennatuur van nabij te volgen. Die wereldprimeur lokt heel wat bezoekers uit binnen- en buitenland. De meetgegevens worden jaarlijks verzameld in een rapport en leveren heel wat info op voor andere Sigmaprojecten.
{{% /imgandexttxt %}}

### Veer Moerzeke-Mariekerke

{{% imgandexttxt url="https://www.routen.be/sites/default/files/public/styles/background_image/public/2020-03/Veer%20Moerzeke%20Mariekerke%20Sint-Amands.jpg" %}}
Knooppunt 50-76

Het veer tussen Mariekerke en Het Zwijn wordt al in 1287 vermeld, de verbinding naar Sint-Amands dateert van 1868. Tot 1995 roeide de veerman hier nog naar de overkant. Vandaag is de veerdienst gemotoriseerd. Tijdens het toeristisch seizoen varen er twee veerboten: één naar Sint-Amands en één naar Mariekerke. De rest van het jaar vaart één veerboot afwisselend naar beide dorpen, vandaar de naam driehoeksveer.
{{% /imgandexttxt %}}

### Mariekerke & Sint-Amands

{{% imgandexttxt url="https://www.routen.be/sites/default/files/public/styles/background_image/public/2020-06/Kaai%20Sint-Amands_0.jpg" %}}
Knooppunt 76-67

De inwoners van Hamme maakten dankbaar gebruik van de veerdienst om in Mariekerke en Sint-Amands vis te kopen. Daar werd immers gretig op paling gevist. Vandaag draagt alleen nog Mariekerke de titel van vissersdorp. Het is een belangrijk centrum voor de Vlaamse palinghandel en eind juni het decor voor de jaarlijkse Vis- en Folklorefeesten. In het nabijgelegen Sint-Amands passeer je langs de Schelde het praalgraf van schrijver Emile Verhaeren (1855-1916). Naast zijn geboortehuis is een museum aan de man gewijd. In Sint-Amands kan je uiteraard ook paling- en visgerechten degusteren, van huiselijk (De Veerman) tot verfijnd (Den Amandus en Café d'O). Café Emile V in Sint-Amands mikt met 180 soorten bieren dan weer op de dorstige passanten.
{{% /imgandexttxt %}}

### Koning Albertdijk

Knooppunt 51-69

De Koning Albertdijk, temidden van de polders, werd aangelegd na de overstroming van 1928 en in 1932 ingewijd door koning Albert I. De dijk heeft zes doorgangen of sloppen, die met eiken balken konden worden afgesloten. Ter hoogte van knooppunt 51 fiets je er gewoon doorheen. Aan het eind van de dijk staat de kapel van de Heilige Rita, gebouwd in 1946 als dankbetuiging om de wijk te beschermen tegen watersnood. In Bistro Jachthuis om de hoek kan je zowel terecht voor een volwaardig menu als voor een pannenkoek of een zomerse ijscoupe.

### De Bunt

{{% imgandexttxt url="https://www.routen.be/sites/default/files/public/styles/background_image/public/2020-03/preview_TOV_Hamme_De_Bunt-5.jpg" %}}
Knooppunt 69-77

De omgeving van Hamme is rijk aan natuur en water. Beide vind je in overvloed in De Bunt, een natuurgebied bij de samenvloeiing van Durme en Schelde en een restant van de vroegere turfwinning. In het kader van het Sigmaplan wordt De Bunt heringericht als overstromingsgebied. Een paar keer per jaar zal het water bergen bij stormtij. Vanop de nieuw aangelegde ringdijk kan je zien hoe de natuur evolueert. In het domeinbos halen joggers en wandelaars een frisse neus, terwijl de kinderen zich uitleven in het speelbos. Ook aan eten en drinken is er geen gebrek, met De Pomp, Wuitensnest en Den Otter op een boogscheut van elkaar.
{{% /imgandexttxt %}}


