---
title: "Rondje Mechelen en Boom fietsroute"
subtitle: "Deze route leidt je door het rustgevende rivierenlandschap rond de bourgondische stad Mechelen"
date: "2022-11-05"
description: "Rondje Mechelen en Boom fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/rondje-mechelen-en-boom-fietsroute"
gpx: "routen/rondje-mechelen-en-boom-fietsroute.gpx"
length: 36
---

## Let's Go!

Deze route leidt je door het rustgevende rivierenlandschap rond de bourgondische stad Mechelen. Op de autovrije jaagpaden langs de Dijle, Zenne en Rupel is het zalig fietsen. Zo passeer je langs natuurgebieden het Zennegat en het Blaasveldbroek, en neem je het veer naar De Schorre.

## On Route

### Drie-rivierenpunt

{{% imgandtxt url="https://www.routen.be/sites/default/files/public/styles/background_image/public/2022-06/Antwerps%20Scheldeland.jpg" %}}
Knooppunt 51

Je route start aan het Drie-rivierenpunt in Rumst. Hier vloeien de Dijle en de Nete in elkaar en vormen ze samen de Rupel. De Rupel heeft, met andere woorden, geen bron en wordt gevormd door een samenvloeiing van twee rivieren. Dat maakt haar uniek in België.
{{% /imgandtxt %}}

### Zennegat 

{{% imgandtxt url="https://www.routen.be/sites/default/files/public/styles/background_image/public/2022-06/Zennegat-5_high-.jpg" %}}
Knooppunt 94

Het Zennegat vormt een knooppunt van rivieren: de Dijle, de Zenne en het kanaal Leuven-Dijle vloeien er samen. Het ecologisch waardevolle landschap, de plezier- en woonboten en de karaktervolle huisjes maken er een echt postkaartje van.
{{% /imgandtxt %}}

### Hombeeks Plateau

{{% imgandtxt url="https://www.routen.be/sites/default/files/public/styles/background_image/public/2022-06/202011_%28c%29VisitMechelenAikon_Herfst_Hombeek_Zennedijk_1.jpg" %}}
Knooppunt 79-10

Uitgestrekt over Heffen, Leest en Hombeek ontdek je het Hombeeks Plateau. De Zenne meandert er prachtig door het landschap. De ligging aan het water speelde een grote rol bij het ontstaan van de Zennedorpen. Een vruchtbare sliblaag creëerde, na overstromingen, zomerse hooilanden. Ook nu zie je op de oevers en valleien van de Zenne het vee grazen.
{{% /imgandtxt %}}

### Whiskystokerij De Molenberg

{{% imgandtxt url="https://www.routen.be/sites/default/files/public/styles/background_image/public/2022-06/Whisky%20Carolus.jpg" %}}
Knooppunt 87-78

Sinds 2010 distilleert brouwerij Het Anker in een 17e-eeuwse familiehoeve in Blaasveld whisky uit het moutbeslag van Gouden Carolus Tripel. Vervolgens rijpt het distillaat 44 maanden op eikenhouten vaten. Het resultaat? Een unieke Belgische kwaliteitswhisky. Sinds de whisky in 2013 op de markt kwam, viel de single malt al tientallen keren in de prijzen. Je kan de stokerij bezoeken, alle info daarover vind je hier.
{{% /imgandtxt %}}

### Blaasveldbroek

{{% imgandtxt url="https://www.routen.be/sites/default/files/public/styles/background_image/public/2020-03/preview_528ac560d742492195cc62b82fdb7afc5341618dc35d4ab0939e6e440f6b65fd251060fdc3d14c2e8399751d19a0c65a.jpg" %}}
Knooppunt 78-10

Aan knooppunt 78 beland je op een boogscheut van het Blaasveldbroek, een groene trekpleister van 160 hectare groot waar natuurliefhebbers, wandelaars, joggers en hengelaars vlot de weg naartoe vinden. Het Broek, zoals het domein in de volksmond heet, herbergt ook een otter- en bevereiland.
{{% /imgandtxt %}}

### Klein-Willebroek

{{% imgandtxt url="https://www.routen.be/sites/default/files/public/styles/background_image/public/2020-03/Veer%20Boom%20Klein-Willebroek.jpg" %}}
Knooppunt 38

In Klein-Willebroek neem je het veer over de Rupel naar de Kaai in Boom. Wist je dat dit schilderachtige schippersgehucht al aan het einde van de 16e eeuw ontstond? Het Sashuis (ook wel Spaans Huis) kan je nog steeds bezoeken en belicht als museum de ontstaansgeschiedenis van het kanaal en de daarmee verbonden geschiedenis van Klein-Willebroek.
{{% /imgandtxt %}}

### PROVINCIAAL RECREATIEDOMEIN DE SCHORRE

{{% imgandtxt url="https://www.routen.be/sites/default/files/public/styles/background_image/public/2020-04/Trol%20De%20Schorre%20Boom.jpg" %}}
Knooppunt 26

Deze voormalige kleiput veranderde snel in een aantrekkelijk recreatiedomein. Oude kleiputten werden charmante poelen. Over de grootste vijvers loopt zelfs de One World-brug, een ontwerp van Arne Quinze met in het midden een groots kunstwerk ter ere van Tomorrowland. Ga minigolfen, waterfietsen of je amuseren in buitenspeeltuin! Of misschien wil je wel eindeloos hinkelen, je schoenen uittrekken op het barrevoetspad of het magische trollenbos doortrekken.
{{% /imgandtxt %}}


