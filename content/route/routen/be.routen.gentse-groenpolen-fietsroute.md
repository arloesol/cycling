---
title: "Gentse Groenpolen Fietsroute"
subtitle: "Gent, dat is citytrippen in een stad boordevol cultuur, erfgoed, trendy horeca en ‘vree wijze’ terrasjes"
date: "2022-11-09"
description: "Gent, dat is citytrippen in een stad boordevol cultuur, erfgoed, trendy horeca en ‘vree wijze’ terrasjes"
region: "flanders"
source: "be.routen"
ext_url: "https://www.routen.be/gentse-groenpolen-fietsroute"
gpx: "routen/gentse-groenpolen-fietsroute.gpx"
length: 36
tags:
 - "flanders"
 - "short"
categories:
 - "official"
 - "route"
---

## Let's Go ! 

Gent, dat is citytrippen in een stad boordevol cultuur, erfgoed, trendy horeca en ‘vree wijze’ terrasjes. Maar er liggen ook ook enkele verrassende groenpolen op fietsafstand, zoals de Gentbrugse Meersen en het Parkbos.

## On route

### Hospitaalbrug

Startpunt

De fietsroute start aan fietsknooppunt 4, aan de Hospitaalbrug op Coupure Links.### Gent

{{% imgandtxt url="https://www.routen.be/sites/default/files/public/styles/background_image/public/2020-04/Gent%20Gravensteen%20David%20Samyn.jpg" alt="GENT" %}}
KNOOPPUNT 4-5

De meest veelzijdige en fietsvriendelijke stad van Vlaanderen verwent met een mix van cultuur, geschiedenis, gastvrije (veggie)restaurants en heel veel ambiance. Strijk neer aan een tafeltje langs de Gras- of Korenlei, doe de audiotour van komiek Wouter Deprez in het Gravensteen, flaneer door het pittoreske Patershol en maak die romantische selfie vanop de Sint-Michielsbrug.
{{% /imgandtxt %}}

### Bar Bidon 

Zet je fiets even aan de kant voor een koffie of thee in Bar Bidon, en geniet van het uitzicht op het terras van deze Gentse hotspot voor fiets- en koffieliefhebbers. Vlakbij ging de in 1960 gedempte Reep, een van oudsher natuurlijke verbinding tussen Leie en Schelde, in 2018 weer open. Na voortdurende druk van vele Gentenaars, die de demping altijd al zagen als een verminking van het historische Gent.### Gentbrugse Meersen

{{% imgandtxt url="https://www.routen.be/sites/default/files/public/styles/background_image/public/2020-03/GentbrugseMeersen_DavidSamyn23.jpg" alt="GENTBRUGSE MEERSEN" %}}
KNOOPPUNT 5-7

Niet alleen watervogels, roofvogels en steltlopers zijn in hun nopjes met het meersenlandschap van de Gentbrugse Meersen, ook de Gentenaars vinden vlot hun weg naar deze groenpool van 240 hectare. Door een kleine aanpassing aan het fietsnetwerk fiets je er nu dwars doorheen, langs het geboortebos, het speelbos en het vredesmonument. Je klim naar de top wordt beloond met een prachtig uitzicht over de omgeving.
{{% /imgandtxt %}}

### Boer Janssens

Dit volkscafé met terras en speeltuin aan de rand van de Gentbrugse Meersen is dé pleisterplaats in deze Gentse deelgemeente. Je kunt er het hele jaar door iets eten of drinken, maar van maart tot oktober staan er ook namiddagzoetigheden op de kaart. Achter het café liggen elf hectare nieuwe sportterreinen van de Stad Gent. Na een match kan het hier dus aardig druk worden.### Melle

{{% imgandtxt url="https://www.routen.be/sites/default/files/public/styles/background_image/public/2020-06/Brouwerij%20Huyghe%205%20-%20Yvonne%20van%20Houtem.jpg" alt="MELLE" %}}
KNOOPPUNT 7-12-22-17

Voorbij Heusdenbrug fiets je verder langs de andere Scheldeoever richting Melle. Via de volgende Scheldebrug bereik je het centrum van Melle, het dorp van Brouwerij Huyghe en zijn bekende roze olifant-bier Delirium Tremens. Bestel er eentje in de een van de cafés net vóór het dorp, of op het terras van Melles bekendste café De Roze Olifant.
{{% /imgandtxt %}}

### Parkbos

{{% imgandtxt url="https://www.routen.be/sites/default/files/public/styles/background_image/public/2020-06/preview_Fietsvakanties_Vlaanderen_TOV_Parkbos_Sint_Denijs_Westrem-14.jpg" alt="PARKBOS" %}}
KNOOPPUNT 6-2

Via een stukje Merelbeke en het jaagpad langs de tijarm beland je in Zwijnaarde en wat verderop in het Parkbos, een nieuwe groenpool met bosgebieden, open landschappen, beekvalleien, statige kasteeldreven en aantrekkelijke fiets- en wandelpaden tussen Sint-Denijs-Westrem, Zwijnaarde, De Pinte en Sint-Martens-Latem. Twee nieuwe fiets- en wandelbruggen leiden je over de R4 en de E40 richting Gent. Via de De Pintelaan, het Citadelpark en de universiteitsbuurt kom je weer aan je startpunt.
{{% /imgandtxt %}}

### Hospitaalbrug

Eindpunt


