---
title: "Ronde van Vlaanderen fietsroute: rode lus"
subtitle: "Met de rode lus van de Ronde van Vlaanderen fietsroute zet je een aantal pittige kuitenbijters op je programma"
date: "2022-11-05"
description: "Ronde van Vlaanderen fietsroute: rode lus"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/ronde-van-vlaanderen-fietsroute-rode-lus"
gpx: "routen/ronde-van-vlaanderen-fietsroute-rode-lus.gpx"
length: 115
---

## Let's Go!

Met de rode lus van de Ronde van Vlaanderen fietsroute zet je een aantal pittige kuitenbijters op je programma. Het summum van het parcours? De Oudenberg alias de enige echte Muur van Geraardsbergen. En dan moeten die Foreest, Berendries, Bosberg en Eikenberg nog komen. Hoe je deze rit afwerkt, dat kies je zelf: in één memorabele ruk of in zelf gesneden partjes. Genoeg pitstops onderweg op om krachten te komen!

## On Route

### Centrum Ronde van Vlaanderen (CRVV)

{{% imgandexttxt url="https://www.routen.be/sites/default/files/public/styles/background_image/public/2020-03/Centrum_Ronde_Van_Vlaanderen_1.jpg" %}}
Startpunt

Het Centrum Ronde van Vlaanderen is dé ontmoetingsplek voor koersliefhebbers en hét archief voor Ronde fetisjisten. Maar vandaag is het ook vooral het perfecte startpunt voor actieve wielrenners die het Rondeparcours zelf onder hun wielen willen voelen. Wielertoeristen kunnen zich hier omkleden, een racefiets huren, een gps ontlenen – mét fietslussen erop – en nadien ook douchen. Wie na de rit nog energie over heeft, kan terecht in de Rondetentoonstelling waar je het hele jaar door wisselende, thematische collecties kan zien. Nog altijd geen zin om huiswaarts te keren? Ga dan je zege vieren in het vernieuwde Peloton Café.
{{% /imgandexttxt %}}

### Strava Flandrien Challenges

{{% imgandexttxt url="https://www.routen.be/sites/default/files/public/styles/background_image/public/2020-11/preview_Oost-Vlaanderen_ChaineDesMonts-Oudenaarde_LEH_3303_HildeLenaerts.jpg" %}}
Meer info
{{% /imgandexttxt %}}

### Villa Tynlon

{{% imgandexttxt url="https://www.routen.be/sites/default/files/public/styles/background_image/public/2020-07/preview_Villa%2BTynlon%2B1%2B-%2Bauteur%2BPMR%2BMaeyaert.jpg" %}}
Aan de helling Onderbossenare in Maarkedal prijkt deze opmerkelijke villa in Engelse cottagestijl. Van 1921 tot 1937 was het de vaste stek van kunstschilder Valerius De Saedeleer, die hier een kunstenaarskolonie vestigde met zichzelf als spilfiguur. Hij gaf het gebouw de Gallische naam Tynlon - ‘het huis in de straat’ – als herinnering aan het huis dat hij tijdens WOII in Wales had bewoond.
{{% /imgandexttxt %}}

### Eetcafé De Zwarte Engel

In dit gezellige eetcafé komen pretentieloze maar erg lekkere gerechten met respect voor het product op je bord, zoals balletjes in tomatensaus of rundstong, maar ook vleesloze opties. Bij mooi weer is het hier heerlijk zitten in de schaduw van de treurwilg.

### Kapel van de ronde

In Schorisse, tussen de hellingen Foreest en Ganzenberg, ligt de voormalige kloosterhoeve het Romanshof. De opmerkelijke kapel op de hoek is sinds 2011 volledig gewijd aan de Ronde van Vlaanderen. Aan de rechterkant staan de namen van alle winnaars een plaats gebeiteld in graniet, rechts prijkt een tekening van een Flandrien, gemodelleerd naar de lokale wielerheld Peter Van Petegem.

### Berendries

{{% imgandexttxt url="https://www.routen.be/sites/default/files/public/styles/background_image/public/2020-05/Op%20en%20rond%20de%20Berendries%20%2869%29.jpg" %}}
De Berendries, de hoogste heuvel in de Zwalmstreek (98 meter), maakte ooit deel uit van middeleeuwse heerweg tussen Oudenaarde en Ninove. Deze befaamde helling uit de Ronde heeft geen kasseien meer, maar is desalniettemin een icoon uit de koers en de favoriete helling van Greg Van Avermaet.
{{% /imgandexttxt %}}

### De Stappers Alm

Te midden op de heuvel staat zowaar een onvervalst Tiroler Alpenchalet, in hout zoals het hoort, met reclame voor Almdudler voor de deur. De uitbaters – twee fervente stappers – haalden de inspiratie voor hun café dan ook in de Oostenrijkse bergen en verwelkomen passanten met verkwikkende drankjes en snacks. Het grote terras met speeltuintje achteraan trakteert op een prachtig uitzicht over de omgeving.

### Toeppark

Hoog bovenop een heuvel in Nederbrakel, naast Top Bronnen, pronkt de Toepkapel, ook bekend als de ‘kapel van de vrede’. Ze dateert uit 1924 en werd door de dorpsbewoners opgetrokken uit dank, omdat Brakel gespaard bleef van de oorlogsgruwelen van WOI. Klim even de steile bedevaartstrap op en geniet in het park van een weids uitzicht vanuit deze bijna wonderlijke plek.

### 't Fameus Verleden

{{% imgandexttxt url="https://www.routen.be/sites/default/files/public/styles/background_image/public/2020-06/preview_Tfameus_Verleden6.jpg" %}}
Het ‘fameuze verleden’ van drie generaties heeft men in dit cafeetje in Everbeek-Beneden zoveel als mogelijk proberen te behouden. Resultaat: een bruin staminee dat staat voor een gezellige babbel bij een fris biertje van Belgische bodem, of een smakelijke hongerstiller in de schaduw van de bomen op het tuinterras.
{{% /imgandexttxt %}}

### Geraardsbergen

{{% imgandexttxt url="https://www.routen.be/sites/default/files/public/styles/background_image/public/2020-04/preview_fietsen%2Bop%2Bde%2BMuur_CRVV.jpg" %}}
Qua bekendheid heeft de Muur er sinds enige tijd een concurrent bij: de Geraardsbergse mattentaarten werden in 2009 door de Europese Unie erkend als streekproduct. Je koopt ze in elke bakkerij in de stad of bij Olav in de Brugstraat, ’s lands bekendste mattentaartenbakker.
{{% /imgandexttxt %}}

### De Gavers

{{% imgandexttxt url="https://www.routen.be/sites/default/files/public/styles/background_image/public/2020-03/DeGavers_DavidSamyn2_0.jpg" %}}
Geen tijd voor nóg een stop? Onthoud dit 20 hectare grote provinciaal domein aan de voet van de Oudenberg dan zeker voor je volgende bezoek. De mooi aangelegde zwem- en strandzone met speeltuin, watersporten zoals surf, kajak, roeien of pedalo, en de rondvaartboor trekken waterratten van allerlei pluimage aan. Er is ook een overdekte zwemhal met sauna. Zelfs overnachten kan hier, in je eigen tentje op de camping, in een trekkershut of in de jeugdherberg.
{{% /imgandexttxt %}}

### Bosberg en Raspaillebos

{{% imgandexttxt url="https://www.routen.be/sites/default/files/public/styles/background_image/public/2020-03/Raspaillebos_DavidSamyn4.jpg" %}}
Ook de kasseien van de Bosberg zijn beschermd als monument. De bijnaam Edwig Van Hooydonck-berg dankt de helling aan de twee splijtende demarrages die de renner hier maakte in 1989 en 1991. Op de flanken ligt het Raspaillebos, een sprookjesachtig stukje Vlaanderen dat je verbluffende vergezichten cadeau doet.
{{% /imgandexttxt %}}

### Kartuizersite Sint-Martens-Lierde

{{% imgandexttxt url="https://www.routen.be/sites/default/files/public/styles/background_image/public/2020-02/KartuizersiteToegangspoort.jpg" %}}
In het hart van dit – alweer – erg mooie dorpje staan de overblijfselen van de voormalige 14de-eeuwse Kartuizerpriorij Sint-Maartens-Bosse. Onder het devies ‘Ora et labore’ (‘Bid en werk’) concentreerden de monniken zich er op hun geestelijke taken, terwijl de lekenbroeders bier brouwden en instonden voor het huishoudelijke werk. Vandaag schenkt café De Kartuizer aan de kerk nog altijd het kartuizerbier in stenen kruiken met drie oren.
{{% /imgandexttxt %}}

### Kapelleberg

Vraag in Maarke-Kerkem de weg naar ’t Kapelleke Fiecent, en je wordt naar de top van de Kapelleberg gestuurd. Daar torent de Sint-Vincentiuskapel al eeuwenlang boven het landschap uit. Wil je van krampen verlost geraken (of blijven), dan kom je hier best eind januari een kaarsje branden. Het uitzicht op het omringende landschap vol groene heuvels is adembenemend. Nog altijd viert de streek rond Maarkedal en Brakel het feest van de heilige Vincent met geutelingen: gegiste ovenkoeken, gebakken in de traditionele houtoven en geserveerd in de plaatselijke cafés.

### Kerselare

Vooral in Mariamaand mei is het over de koppen lopen bij ‘Keerseloare kapelle’, een bedevaartsoord bovenop de Eikenberg tussen Oudenaarde en Mater. Een Mariabeeldje dat daar vele eeuwen geleden in een kersenboom hing, zou de dochter van een plaatselijke baron miraculeus genezen hebben. Waar nadien een kapelletje werd gebouwd, staat nu een moderne betonnen kerk. Devote gelovigen doen hier niet alleen een korte of lange ommegang langs de kapelletjes, op het gezellige pleintje kopen ze ook de typische ‘lekkies’: bedevaartsnoepjes van artisanale suikerbakker Jan van Gent.

### De Carillon

{{% imgandexttxt url="https://www.routen.be/sites/default/files/public/styles/background_image/public/2020-07/preview_VLL135.jpg" %}}
Geen mooiere afsluiter van deze Rondelus - na een welverdiende douche in het CRVV - dan De Carillon op de Markt van Oudenaarde, het oudste ‘bruin’ café van de stad, in de schaduw van de Sint-Walburgakerk. Hier tappen ze onder meer Ename Blond en Liefmans Goudenband van ’t vat. De twee schattige huisjes waarin het café is gevestigd, fungeerden als decor in de eerste Bakelandt strips.
{{% /imgandexttxt %}}


