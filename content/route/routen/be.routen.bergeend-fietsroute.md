---
title: "Bergeend Fietsroute"
subtitle: "De jaagpaden langs de Schelde zijn hét ideale parcours voor een uitstapje, te voet of met de fiets"
date: "2022-11-09"
description: "De jaagpaden langs de Schelde zijn hét ideale parcours voor een uitstapje, te voet of met de fiets"
region: "flanders"
source: "be.routen"
ext_url: "https://www.routen.be/bergeend-fietsroute"
gpx: "routen/bergeend-fietsroute.gpx"
length: 56
tags:
 - "flanders"
 - "short"
categories:
 - "official"
 - "route"
---

## Let's Go ! 

De jaagpaden langs de Schelde zijn hét ideale parcours voor een uitstapje, te voet of met de fiets. Vanuit Gent trap je moeiteloos de stad uit, richting Gentbrugse Meersen, de kastelen van Destelbergen en Laarne, tot in Wetteren en weer terug.

## On route

### Sport- En Recreatiecentrum De Blaarmeersen

Startpunt

De aanlooproute loodst je van aan de Blaarmeersen naar jachthaven Portus Ganda, en zo verder langs de Scheldeoevers. Zo fiets je meteen ook langs de Reep, waar Leie en Schelde sinds 2018 eindelijk weer samenvloeien.### Gent

{{% imgandtxt url="https://www.routen.be/sites/default/files/public/styles/background_image/public/2020-04/Gent%20Vrijdagmarkt%20David%20Samyn.jpg" alt="Gent" %}}
Knooppunt 4-5

De meest veelzijdige en fietsvriendelijke stad van Vlaanderen verwent met een mix van cultuur, geschiedenis, gastvrije (veggie)restaurants en heel veel ambiance. Strijk neer aan een tafeltje langs de Gras- of Korenlei, doe de audiotour van komiek Wouter Deprez in het Gravensteen, flaneer door het pittoreske Patershol en maak die romantische selfie vanop de Sint-Michielsbrug.
{{% /imgandtxt %}}

### Gentbrugse Meersen

{{% imgandtxt url="https://www.routen.be/sites/default/files/public/styles/background_image/public/2020-03/Vredesmonument_GentbrugseMeersen_DavidSamyn.jpg" alt="Gentbrugse Meersen" %}}
Knooppunt 5-7

Niet alleen watervogels, roofvogels en steltlopers zijn in hun nopjes met het meersenlandschap van de Gentbrugse Meersen, ook de Gentenaars vinden vlot hun weg naar deze groenpool van 240 hectare. Door een kleine aanpassing aan het fietsnetwerk fiets je er nu dwars doorheen, langs het geboortebos, het speelbos en het vredesmonument. Je klim naar de top wordt beloond met een prachtig uitzicht over de omgeving.
{{% /imgandtxt %}}

### Kasteel Van Laarne

{{% imgandtxt url="https://www.routen.be/sites/default/files/public/styles/background_image/public/2020-03/Kasteel%20van%20Laarne_0.jpg" alt="Kasteel van Laarne" %}}
Knooppunt 21-24

Het sublieme 14de-eeuwse kasteel van Laarne is een van de best bewaarde versterkte burchten van Vlaanderen. Het herbergt een indrukwekkende kunstverzameling met Brusselse wandtapijten, meubels uit de 16de eeuw en een knappe zilvercollectie. Tijdens de beruchte heksenprocessen van begin 17de eeuw werden hier vermeende heksen achter slot en grendel gezet.
{{% /imgandtxt %}}

### Prullenbos

{{% imgandtxt url="https://www.routen.be/sites/default/files/public/styles/background_image/public/2020-03/Prullenbos_BramElewaut.jpg" alt="Prullenbos" %}}
Knooppunt 28

Drankjes, ijsjes, pannenkoeken en kleine hartige snacks in een pittoresk bos met grote speelvallei voor de kinderen. Logeren in groep in het Prullenbos kan hier ook: de Boskabanne telt 36 slaapplaatsen, verdeeld over 7 kamers.
{{% /imgandtxt %}}

### Wetteren

{{% imgandtxt url="https://www.routen.be/sites/default/files/public/styles/background_image/public/2020-03/Sint-Gertrudiskerk%20Wetteren.jpg" alt="Wetteren" %}}
Knooppunt 36-37-34

De nieuwe passerelle over de Schelde brengt fietsers en wandelaars veilig naar hartje Wetteren, een stad die vaak wordt genoemd als de plek waar het verdwenen Lam Gods-paneel ‘De rechtvaardige rechters’ mogelijk verborgen werd. Vermoedelijke dief Arsène Goedertier was van hier afkomstig en nam zijn geheim in 1934 mee in zijn graf. Goedertiers huis staat in de Wegvoeringstraat 5, in de Sint-Gertrudiskerk werd een paar jaar geleden nog met man en macht gezocht naar de vermiste Rechters, maar tevergeefs.
{{% /imgandtxt %}}

### Gent/Blaarmeersen


