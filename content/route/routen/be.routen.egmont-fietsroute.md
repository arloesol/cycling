---
title: "Egmont fietsroute"
subtitle: "Fiets in het spoor van de 16de-eeuwse Lamoraal van Egmont in en rond ‘zijn’ Zottegem"
date: "2022-11-05"
description: "Egmont fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/egmont-fietsroute"
gpx: "routen/egmont-fietsroute.gpx"
length: 29
---

## Let's Go!

Fiets in het spoor van de 16de-eeuwse Lamoraal van Egmont in en rond ‘zijn’ Zottegem. Ontdek het gevarieerde, heuvelige landschap, droom weg bij kastelen en neem in het Archecentrum Velzeke een duik in het verleden.

## On Route

### Domein Breivelde

{{% imgandtxt url="https://www.routen.be/sites/default/files/public/styles/background_image/public/2020-07/preview_DSC_0001.jpg" %}}
Knooppunt 22

Domein Breivelde is je startpunt voor deze rit in en rond de thuisbasis van de graaf van Egmont. Zottegem, de ‘poort van de Vlaamse Ardennen’, telt drie kastelen: dat van Egmont (vandaag de stedelijke bibliotheek), Leeuwergem en Breivelde. Domein Breivelde is aangelegd zoals een Engelse romantische tuin, met het kasteeltje als restaurant-taverne. Water speelt een belangrijke rol in het ontwerp van dit park: tien vijvers, een cascade en een fontein bepalen sterk het karakter. In de nabijgelegen Bevegemse Vijvers kunnen kinderen ravotten in de grote speeltuin.
{{% /imgandtxt %}}

### Museum voor folklore 

{{% imgandtxt url="https://www.routen.be/sites/default/files/public/styles/background_image/public/2020-07/preview_folkloremuseum%2B3.jpg" %}}
Dit museumpje huist in de oude pastorie en werd ingericht met gebruiks- en siervoorwerpen uit grootmoeders tijd. In een van de kamers kom je alles te weten over de handschoennijverheid in Zuid-Oost-Vlaanderen tussen 1860 en 1950. De hoedenzolder bevat dat weer een schitterende collectie hoofddeksels. Voor wie hunkert naar zijn of haar schooljaren, is er ook een ‘klasje van toen’.
{{% /imgandtxt %}}

### Bezoekerscentrum Boembekemolen

{{% imgandtxt url="https://www.routen.be/sites/default/files/public/styles/background_image/public/2020-02/Boembekemolen.jpg" %}}
Knooppunt 96

In het natuurgebied Middenloop Zwalm, op de kruising met de Zwalmbeek, ligt de gerestaureerde Boembekemolen. Vlakbij loopt het Mijnwerkerspad, een autovrij wandel- en fietspad met poëzie van 'ontspoorde dichters'. Spring binnen voor info en geniet van een drankje op het terras (van april tot oktober open van woensdag tot en met zaterdag van 14 tot 18u en op zondag van 10 tot 18u).
{{% /imgandtxt %}}

### Roborst

{{% imgandtxt url="https://www.routen.be/sites/default/files/public/styles/background_image/public/2020-07/preview_Roborst_sept_2016-7.jpg" %}}
Knooppunt 4

In Roborst, een idyllisch Zwalmdorpje met een prachtig kerkje en een authentieke kasteelmuur, wordt biologische waterkers gekweekt: een unicum in Vlaanderen. Het zuivere water waarin de kleinbladige groente groeit, komt uit een bron nabij de Fonteinstraat en is vanwege zijn samenstelling uitermate geschikt voor de teelt. De oude Grieken wisten het al: waterkers is een pittige doorsmaker met een positief effect op de gezondheid. ‘Wie waterkers eert, de ziekte weert’, staat op het beeld van de Waterkersplukster vlakbij de kerk.
{{% /imgandtxt %}}

### Archeocentrum Velzeke

{{% imgandtxt url="https://www.routen.be/sites/default/files/public/styles/background_image/public/2020-12/VlaamseArdennen-58.jpg" %}}
Knooppunt 6

Dit museumcomplex zet met talrijke archeologische vondsten, doe-activiteiten en ander leuks het leven in de prehistorische en de Gallo-Romeinse tijd centraal. Geen toeval, want op deze plek bevond zich ooit een bloeiende Gallo-Romeinse nederzetting.
{{% /imgandtxt %}}

### Jan de Lichtepad

De legendarische Jan de Lichte, afkomstig uit Velzeke en dankzij de Neflix-reeks bekender dan ooit, was de aanvoerder van de gelijknamige beruchte roversbende. Vlakbij het pam Velzeke start ter zijner ‘ere’ het Jan de Lichtepad. Rode draad van deze wandeling vormt de Molenbeek, die je - vooral richting Ruddershove - prachtige vergezichten biedt.

### Hoeve 't Alkeveld

Knooppunt 2-5

Tussen de knooppunten 2 en 5 vind je, even weg van de route, Hoeve 't Alkeveld. Bij deze boerderij vind je een hoevewinkel, maar je kan er ook lekker ambachtelijk ijs eten.

### Klepmolen

Knooppunt 5-10

Op de grens met Balegem kom je de Klepmolen tegen, een stenen korenmolen die sinds 1979 beschermd is als monument. Na grote onderhouds- en restauratiewerken is de molen weer maalvaardig. Twee vrijwillige molenaars houden hem in draaibare staat en zetten elke eerste zondag van de maand hun molendeur open voor het publiek. Ook op nationale en internationale molendagen en op Open Monumentendagen kan je er een kijkje nemen.

### Kasteel van Leeuwergem 

{{% imgandtxt url="https://www.routen.be/sites/default/files/public/styles/background_image/public/2020-03/Kasteel%20van%20Leeuwergem.jpg" %}}
Knooppunt 13

Het elegante kasteel van Leeuwergem en het Franse park eromheen is alleen in groep én op reservatie te bezoeken, maar aan het hek kan je vast al even dromen van het kasteelleven. Voor huwelijksfeesten en andere evenementen is dit een absolute droomlocatie.
{{% /imgandtxt %}}


