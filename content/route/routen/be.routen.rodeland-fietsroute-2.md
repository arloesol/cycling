---
title: "Rodeland fietsroute 2"
subtitle: "Oosterzele en Sint-Lievens-Houtem zijn twee rustige gemeentes in de Vlaamse Ardennen op de grens met Scheldeland"
date: "2022-11-05"
description: "Rodeland fietsroute 2"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/rodeland-fietsroute-2"
gpx: "routen/rodeland-fietsroute-2.gpx"
length: 46
---

## Let's Go!

Oosterzele en Sint-Lievens-Houtem zijn twee rustige gemeentes in de Vlaamse Ardennen op de grens met Scheldeland. Hier is de overgang van een vlak landschap met boerderijen en weides naar een licht heuvelachtige omgeving met bossen duidelijk zichtbaar. Op deze route passeer je langs pittoreske dorpen, prachtige uitzichtpunten, oude windmolens en enkele interessante plaatsen zoals de jeneverstokerij van Balegem of het Blauw Kasteel in Scheldewindeke.

## On Route

### Oosterzele

{{% imgandexttxt url="https://www.routen.be/sites/default/files/public/styles/background_image/public/2022-04/IMG_20220427_134028.jpg" %}}
Start

De route start op het kerkplein van Oosterzele aan de 19e eeuwse Sint-Gangulphuskerk. Iets verderop kom je langs het imposante eclectische gemeentehuis en vredegerecht uit 1899. Oosterzele bestaat uit 6 officiële deelgemeenten, maar heeft daarnaast ook enkele grote gehuchten met een kerk. Een van de eerste gehuchten op de route is Anker.
{{% /imgandexttxt %}}

### Bavegem en de Dikke Linde

{{% imgandexttxt url="https://www.routen.be/sites/default/files/public/styles/background_image/public/2022-04/IMG_20220427_135300.jpg" %}}
Via Bavegem kom je op grondgebied Sint-Lievens-Houtem. In het gezellige dorpscentrum kan je je even verfrissen in café Sint-Antonius of in café België Bierland. Als je het dorp uitrijdt, geniet je in de velden van mooie uitzichten. In het midden van deze velden, op het kruispunt van de Lindestraat en de Hoogkouterstraat, staat de 'Dikke Linde'. Over deze eeuwenoude boom bestaan verschillende sagen en volkslegendes. Zo zou de boom een ontmoetingsplaats zijn voor heksen, of zou de bekende bendeleider Jan de Lichte hier een schuilplaats gehad hebben. Door al deze verhalen wordt de boom ook wel de 'Spooklinde' genoemd.
{{% /imgandexttxt %}}

### Zicht op Vlierzele

{{% imgandexttxt url="https://www.routen.be/sites/default/files/public/styles/background_image/public/2022-04/IMG_20220427_141326.jpg" %}}
Je rijdt nu richting Vlierzele, en dat wordt al lang aangekondigd door een prachtig zicht op de kerk! Vlak voor je het dorpscentrum inrijdt, sla je rechtsaf en rijd je door een klein bos richting Letterhoutem, In dit bos is een herdenkingskruis te vinden voor Franciscus Van Der Heyden, 'Cies Boave'. Hier werd de man, voerman als beroep, op gewelddadig wijze om het leven gebracht met een afdraaimes, dat normaal gebruikt werd voor het maken van klompen. De oorzaak zou een langdurige familievete zijn.
{{% /imgandexttxt %}}

### Markt Sint-Lievens Houtem

{{% imgandexttxt url="https://www.routen.be/sites/default/files/public/styles/background_image/public/2020-04/Sint_lievens_houtem_kerk_TOV.jpg" %}}
Sint-Niklaas staat erom bekend het grootste marktplein van Vlaanderen te hebben, maar er zijn weinigen die weten dat de markt van Sint-Lievens-Houtem op de tweede plaats staat. Daarnaast is het dorp ook bekend om haar jaarmarkt op 11 en 12 november, een vee- en paardenmarkt die erkend is door UNESCO als immaterieel cultureel erfgoed. Hier zijn ook genoeg gelegenheden om iets te eten of te drinken, zoals café-restaurant De Gouden Leeuw.
{{% /imgandexttxt %}}

### Cotthem en het Cotthembos

{{% imgandexttxt url="https://www.routen.be/sites/default/files/public/styles/background_image/public/2022-04/IMG_20220427_150931.jpg" %}}
Cotthem is een gezellig gehucht van Sint-Lievens-Houtem. Het is vooral bekend om het Cotthembos - waar je langs fietst -, én café-restaurant De Pikardijn.
{{% /imgandexttxt %}}

### Stokerij Van Damme

{{% imgandexttxt url="https://www.routen.be/sites/default/files/public/styles/background_image/public/2020-03/Stokerij%20Van%20Damme%20LR-84_0.jpg" %}}
Jeneverstokerij van Damme is de laatste landbouwstokerij in de Benelux. Dit wil zeggen dat het graan dat gebruikt wordt voor de gisting ter plaatse geteeld wordt. Het eindproduct - Balegemse jenever - is een begrip dat tot ver buiten Oost-Vlaanderen gekend is. Je vindt er een koffiehuis waar je welkom bent voor een kop koffie, met uiteraard een pittige jenever of een heerlijke advocaat, en een hartig zoet gebak. Je kan er ook de jeneverproducten van de stokerij kopen.
{{% /imgandexttxt %}}

### Guillotinemolen

{{% imgandexttxt url="https://www.routen.be/sites/default/files/public/styles/background_image/public/2022-04/IMG_20220427_154656.jpg" %}}
Deze imposante molen werd in 1798 opgericht als koren- en oliemolen. De molen kreeg zijn bijnaam door een lugubere gebeurtenis: tijdens de bouw van de molen kwam een nieuwsgierige Balegemnaar naar de werken kijken. Toen hij rond de molen wandelde zou hij zijn onthoofd door een slag van de wieken. Na een mislukte restauratie in de jaren '80 en het verwijderen van de wieken in 2012, wacht de molen nog steeds op een grondige restauratie.
{{% /imgandexttxt %}}

### Klepmolen

{{% imgandexttxt url="https://www.routen.be/sites/default/files/public/styles/background_image/public/2022-04/IMG_20220427_160138.jpg" %}}
Deze stenen molen werd in 1889 gebouwd ter vervanging van een houten molen uit 1791. De molen is vernoemd naar de wijk waarin hij staat: de Kleppe. Doordat vorige eeuw enkele huizen dicht bij de molen werden gebouwd, zorgde dit voor een windbelemmering waardoor de molen niet meer rendabel gebruikt kan worden.
{{% /imgandexttxt %}}

### Bioboerderij het Blauw Kasteel

{{% imgandexttxt url="https://www.routen.be/sites/default/files/public/styles/background_image/public/2022-04/IMG_20220427_162157.jpg" %}}
Tussen de Schelde en de heuvels van de Vlaamse Ardennen wordt sinds 2007 aan biologische groententeelt gedaan bij de bioboerderij Blauw Kasteel. Op de eeuwenoude weilanden rond het kasteel grazen Ardense Voskopschapen, het bos wordt op ecologische wijze beheerd. In de historische moestuin vind je vergeten groenten, fruit (bessen, frambozen, aardbeien,...), kruiden en een hoogstamboomgaard.
{{% /imgandexttxt %}}

### Bruggenhoofd Gent

{{% imgandexttxt url="https://www.routen.be/sites/default/files/public/styles/background_image/public/2022-04/IMG_20220427_163532.jpg" %}}
Hoe meer je erop begint te letten, hoe meer je er zult zien: het laatste deel van de route ligt bezaaid met bunkers. Ze maakten ooit deel uit van het Bruggenhoofd Gent, een bunkerlinie van maar liefst 228 bunkers die Gent moest beschermen tegen een nieuwe inval na de Eerste Wereldoorlog. De meeste van deze bunkers werden nieuw gebouwd in de jaren ’20 en ’30, maar er werden ook Duitse bunkers uit ’14 -’18 gerecupereerd en aangepast.
{{% /imgandexttxt %}}


