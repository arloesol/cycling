---
title: "Wippelgem fietsroute"
subtitle: "Fiets van kasteeldorp tot kasteeldorp, van Wippelgem tot Hansbeke langs de Lieve, de kanalen van het Meetjesland en de Lembeekse Bossen"
date: "2022-11-05"
description: "Wippelgem fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/wippelgem-fietsroute"
gpx: "routen/wippelgem-fietsroute.gpx"
length: 57
---

## Let's Go!

Fiets van kasteeldorp tot kasteeldorp, van Wippelgem tot Hansbeke langs de Lieve, de kanalen van het Meetjesland en de Lembeekse Bossen.

## On Route

### Kasteel Van Wippelgem

{{% imgandexttxt url="https://www.routen.be/sites/default/files/public/styles/background_image/public/2020-03/Kasteel%20Wippelgem1.jpg" %}}
Startpunt

Let op: Start je deze route aan een ander knooppunt? Dan moet je aan knooppunt 41 een paar honderd meter van de route afwijken om het kasteel te bewonderen.
{{% /imgandexttxt %}}

### Evergem

Knooppunt 44-35

Tussen de knooppunten 44 en 35 fiets je door Evergem, waar je bij verschillende horecazaken je honger en dorst kan stillen. Bij bistro De Orangerie kan je terecht voor lunch of iets zoets in de namiddag. Bij Novellune kan je dan weer lunchen in prachtig kader.

### De Lieve

{{% imgandexttxt url="https://www.routen.be/sites/default/files/public/styles/background_image/public/2020-06/De%20Lieve%20David%20Samyn.jpg" %}}
Knooppunt 48-34

Je fietst een stukje langs de Lieve (in de volksmond ’t Liefken). Wist je dat dit het oudste kanaal van Vlaanderen is? Ooit moesten de schippers uit de streek helemaal via de Schelde omvaren om aan de kust te geraken. Een tocht die heel wat tijd opslorpte. Dus besliste men om simpelweg een kanaal te trekken van Gent naar Damme. Hoewel het eeuwenlang een cruciale levensader was voor de dorpen en steden in de buurt, geraakt het toch in onbruik. Vele stukken van het kanaal zijn dichtgegooid. Maar hier en daar schittert ’t Liefken nog als vanouds.
{{% /imgandexttxt %}}

### Oude Kalevallei

{{% imgandexttxt url="https://www.routen.be/sites/default/files/public/styles/background_image/public/2021-03/Foto%20Kalevallei.jpg" %}}
Knooppunt 55-48-47-73

Deze vallei vormt met zijn bloemrijke hooilanden, knotwilgenrijen en sloten een van de best bewaarde natuurgebieden van het Meetjesland. Erdoorheen kronkelt de Oude Kale, nu een beek maar ooit een concurrent van de Leie.
{{% /imgandexttxt %}}

### Schipdonkkanaal

{{% imgandexttxt url="https://www.routen.be/sites/default/files/public/styles/background_image/public/2020-06/preview_Adegem_Stadhuis_van_Raverschoot-8_0.jpg" %}}
Knooppunt 77-82

Op het stuk jaagpand langs het Schipdonkkanaal, ‘de stinker’ in de volksmond, hoef je vandaag gelukkig je neus niet meer toe te knijpen. Het werd in de 19de eeuw gegraven om het sterk vervuilde water van de Leie af te voeren, vandaar de bijnaam. Gelukkig zwemmen er nu weer vissen en verspreidt het kanaal niet langer kwalijke geurtjes.
{{% /imgandexttxt %}}

### De Lork

{{% imgandexttxt url="https://www.routen.be/sites/default/files/public/styles/background_image/public/2021-11/77.jpg" %}}
Knooppunt 81

Eenmaal van het jaagpad vind je aan knooppunt 81 in Landegem brasserie De Lork. Spring er binnen voor een drankje, een snack of een zoetigheid. Op vrijdag tot en met zondag open vanaf 10u, en van 1 juli tot 15 augustus zelfs elke dag.
{{% /imgandexttxt %}}

### Kasteel van Lovendegem

{{% imgandexttxt url="https://www.routen.be/sites/default/files/public/styles/background_image/public/2021-11/IMG_7143.JPG" %}}
Knooppunt 23

Het Kasteel van Lovendegem is helaas niet toegankelijk, maar ook vanop een afstand is het prachtig om naar te kijken.
{{% /imgandexttxt %}}

### Kwadebossen

{{% imgandexttxt url="https://www.routen.be/sites/default/files/public/styles/background_image/public/2021-11/WhatsApp%20Image%202021-11-03%20at%2014.34.59.jpeg" %}}
Knooppunt 11-48

De Kwadebossen maken deel uit van de Lembeekse bossen. Het bos bestaat grotendeels uit oude eiken (waarvan sommige meer dan 200 jaar oud zijn!) en beuken. Waardevolle planten zoals dalkruid, bosanemoon en salomonszegel wijzen erop dat het bos een verre geschiedenis heeft.
{{% /imgandexttxt %}}

### Den Bevenden Hazelaar

{{% imgandexttxt url="https://www.routen.be/sites/default/files/public/styles/background_image/public/2020-04/Bevenden-Hazelaar0.jpg" %}}
Knooppunt 48

Ga aan knooppunt 48 op zoek naar Den Bevenden Hazelaar, eigenlijk een linde. Volgens de legende staat deze boom op de plaats waar de graaf van Kleef werd vermoord. Per vergissing dan nog. De Oostenrijkse overheersers hadden op het einde van de achttiende eeuw net de streek verlaten en de graaf, hij praatte met een vreemd accent, werd voor een achtergebleven Oostenrijker aanzien. Dit werd hem uiteindelijk fataal. Eens de vergissing ingezien werd het lijk in de bossen begraven en plantte men boven op zijn graf een linde. Later werd er nog een Mariakapelletje toegevoegd.
{{% /imgandexttxt %}}

### Troast

{{% imgandexttxt url="https://www.routen.be/sites/default/files/public/styles/background_image/public/2021-11/Koffiebar-Troast-3.jpg" %}}
Knooppunt 41

Aan het eindpunt van deze lus vind je op het kasteeldomein van Wippelgem Troast. Toon Vermeulen ‘roast’, verpakt en verdeelt hier sinds 2015 zelf de meest fijne varieteiten van koffiebonen én heeft er een eigen koffiebar. Open van woensdag tot en met vrijdag vanaf 11u30 en op zondag vanaf 10u.
{{% /imgandexttxt %}}


