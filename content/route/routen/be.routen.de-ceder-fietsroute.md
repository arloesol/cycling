---
title: "De Ceder fietsroute"
subtitle: "Instant vakantiegevoel verzekerd langs de Leie tussen Deinze en Gent! Deze korte tocht neemt je mee door het adembenemende landschap dat zoveel kunstenaars inspireerde"
date: "2022-11-05"
description: "De Ceder fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/de-ceder-fietsroute"
gpx: "routen/de-ceder-fietsroute.gpx"
length: 15
---

## Let's Go!

Instant vakantiegevoel verzekerd langs de Leie tussen Deinze en Gent! Deze korte tocht neemt je mee door het adembenemende landschap dat zoveel kunstenaars inspireerde.

## On Route

### MUSEUM VAN DEINZE EN DE LEIESTREEK (MUDEL)

{{% imgandtxt url="https://www.routen.be/sites/default/files/public/styles/background_image/public/2020-06/preview_L.%2BMG_2760Fiets%2BMuDel.jpg" %}}
KNOOPPUNT 7-5

De Leiestreek inspireerde generaties Latemse kunstenaarsgroepen en andere artistiekelingen uit de streek. Wie graag een compleet overzicht krijgt, van 1860 tot vandaag, moet in dit museum zijn. Laat je overweldigen door Emile Claus’ ‘De bietenoogst’, het al even bekende ‘Overtocht van het veer op de Leie te Latem’ van Xavier De Cock, en verder werk van onder meer George Minne, Constant Permeke en Raoul De Keyser. Mis ook het hoofdstuk industriële archeologie niet: behalve als een trefpunt van kunstenaars was Deinze een eeuw geleden ook bekend om zijn productie van zijde, kinderwagens en speelgoed.
{{% /imgandtxt %}}

### RECREATIEDOMEIN DE BRIELMEERSEN

{{% imgandtxt url="https://www.routen.be/sites/default/files/public/styles/background_image/public/2020-06/Brielmeersen%20Deinze%20TOV.jpg" %}}
Dit recreatiedomein van 40 hectare ligt tussen de Leie en het Schipdonkkanaal. Met z’n speeltuin, dierenpark, doolhof en minigolfbaan is het een waar paradijs voor kinderen. Vanop het terras van de cafetaria hou je bij een koffie of streekbier een oogje in het zeil.
{{% /imgandtxt %}}

### BRASSERIE BRUNO 

KNOOPPUNT 6

Wil je naast klassieke gerechten ook een portie lokale kunst meepikken? Blaas dan even uit bij Brasserie BrunO, een voormalig pakhuis met een terras aan de Leieboorden. Op het eigen tuinterras achteraan en - in de zomer - op een extra terras aan de kade langs de Leie is het er altijd leuk zitten.

### LEIEMEERSEN

KNOOPPUNT 6-9

Tussen knooppunten 6 en 9 is het een drietal kilometer zeer comfortabel fietsen over het jaagpad langs de Leie. Hier zette Albijn van den Abeele, de beschermheer van de Latemse schilders, de Leiemeersen vaak op doek in frisse kleuren en helder licht.

### ASTENE SAS

{{% imgandtxt url="https://www.routen.be/sites/default/files/public/styles/background_image/public/2020-04/Astene%20sas%201%20TOV.jpg" %}}
KNOOPPUNT 11

Het sascomplex Astene sas, met zijn ophaalbrugje, sasmeestershuis en en jaagpad is als dorpsgezicht beshermd. Vlakbij de brug runt sasmeester Wim, vaak vergezeld van papegaai Boris, het Oud Sashuis, een authentieke staminee met een gezellig terras en een leuke verzameling scheepsattributen en maritieme schilderijen. Je lest er je dorst met een Schobiak huisbier en stilt je honger met een stevige boterham of goed gevuld ‘plankske van het huis’.
{{% /imgandtxt %}}


