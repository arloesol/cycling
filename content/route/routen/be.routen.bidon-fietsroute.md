---
title: "Bidon fietsroute"
subtitle: "De Vlaamse Ardennen op hun mooist én smakelijkst? De Bidon fietsroute is een stevige tocht langs erfgoed en geweldige landschappen, maar ook langs gezellige wielercafés met lekkere streekbieren om op adem te komen"
date: "2022-11-05"
description: "Bidon fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/bidon-fietsroute"
gpx: "routen/bidon-fietsroute.gpx"
length: 42
---

## Let's Go!

De Vlaamse Ardennen op hun mooist én smakelijkst? De Bidon fietsroute is een stevige tocht langs erfgoed en geweldige landschappen, maar ook langs gezellige wielercafés met lekkere streekbieren om op adem te komen.

## On Route

### Olavs Mattentaartenhuis

{{% imgandtxt url="https://www.routen.be/sites/default/files/public/styles/background_image/public/2020-07/Mattentaarten.jpg" %}}
Startpunt

Starten doe je in Geraardsbergen, de thuishaven van de mattentaart. Je start- en eindpunt is het mattentaartenhuis van MattentaartAtelier. Sla hier je voorraad in als sterkhoudertje voor onderweg, of sluit je rit af met een mattentaart plus koffie of thee in het aangrenzende huis De Erfzonde. De culinaire trots van Geraardsbergen – een combinatie van melk, bladerdeeg en amandelen – werd dankzij haar unieke bereidingswijze erkend als Europees streekproduct. Elke eerste zondag van augustus viert Geraardsbergen nog altijd de 'Dag van de Mattentaart'.
{{% /imgandtxt %}}

### De Muur

{{% imgandtxt url="https://www.routen.be/sites/default/files/public/styles/background_image/public/2020-04/preview_fietsen%2Bop%2Bde%2BMuur_CRVV.jpg" %}}
Knooppunt 80 - 81

Je bent Geraardsbergen nog niet uit of je wordt al getrakteerd op een van de iconische beelden uit de Ronde van Vlaanderen: de Kapelmuur, ofte de Muur van Geraardsbergen. Hoogteverschil: 92 meter, lengte: 1075 meter, gemiddeld stijgingspercentage: 9,2%, en op het steilste stuk zelfs 19,8%! Deze gevreesde kasseiweg eindigt op de top van de Oudenberg met daarop de Oudenbergkapel, gewijd aan Onze-Lieve-Vrouw. Achter de kapel biedt de oriëntatietafel een schitterend uitzicht over de Vlaamse Ardennen.
{{% /imgandtxt %}}

### Het Bruggenhuis

{{% imgandtxt url="https://www.routen.be/sites/default/files/public/styles/background_image/public/2020-07/preview_Taalgrensroutes_Dender_Geraardsbergen-5.jpg" %}}
Knooppunt 83

Aan de meanderende Dender in Overboelare ligt Het Bruggenhuis, een sfeervol bruin café waar je ook tentoonstellingen en (jazz)concerten kunt meepikken. Op het zonnig gelegen terras kan je genieten van de betere bieren en heerlijke hapjes, maar ook van een volledige maaltijd met dessert tegen democratische prijzen. Degelijke Vlaamse kost wordt hier afgewisseld met culinaire verrassingen. Bezoek vlakbij het Hôpital Notre-Dame à la Rose, het oudste nog bewaarde hospitaal van België.
{{% /imgandtxt %}}

### Everbeek-Beneden

{{% imgandtxt url="https://www.routen.be/sites/default/files/public/styles/background_image/public/2020-06/preview_Brakel_Everbeek-5.jpg" %}}
Knooppunt 93

Voorbij Zarlardinge beland je in de stemmige dorpskern van Everbeek-Beneden. In de zuidelijke buitenmuur van de 18de-eeuwse Sint-Mariakerk zit een merkwaardige zonnewijzer. Ook de roepsteen van waarop de veldwachter destijds de ‘berichten aan de bevolking’ voorlas, is intact gebleven.
{{% /imgandtxt %}}

### 't Fameus Verleden

{{% imgandtxt url="https://www.routen.be/sites/default/files/public/styles/background_image/public/2020-06/preview_Tfameus_Verleden6.jpg" %}}
Het ‘fameuze verleden’ van drie generaties heeft men in dit cafeetje zoveel als mogelijk proberen te behouden. Resultaat: een bruin staminee dat staat voor een gezellige babbel bij een fris biertje van Belgische bodem, of een smakelijke hongerstiller in de schaduw van de bomen op het tuinterras.
{{% /imgandtxt %}}

### Moeder Agnes

{{% imgandtxt url="https://www.routen.be/sites/default/files/public/styles/background_image/public/2020-04/moeder%20agnes.jpg" %}}
Knooppunt 92

Restaurant/eetcafé Moeder Agnes is al 25 jaar een bestemming op zich. Op deze Bidonroute stop je er best voor een klein hapje of een drankje, want de verleiding zal groot zijn om er te blijven plakken. Op zonnige dagen is het aangenaam verpozen op het terras van deze gerestaureerde familieboerderij.
{{% /imgandtxt %}}

### Toepkapel

{{% imgandtxt url="https://www.routen.be/sites/default/files/public/styles/background_image/public/2020-07/preview_toepkapel_DSC0780.jpg" %}}
Knooppunt 91

Hoog bovenop een heuvel in Nederbrakel, naast Top Bronnen, pronkt de Toepkapel, ook bekend als de ‘kapel van de vrede’. Ze dateert uit 1924 en werd door de dorpsbewoners opgetrokken uit dank, omdat Brakel gespaard bleef van de oorlogsgruwelen van WOI. Klim even de steile bedevaartstrap op en geniet van een weids uitzicht vanuit deze bijna wonderlijke plek.
{{% /imgandtxt %}}

### Valkenberg

Knooppunt 47

Deze helling – stijgingspercentage 12%! – is een van die venijnige klimmetjes waar de Ronde van Vlaanderen zo bekend voor is. Op het kruispunt Veldeman-Kiekenstraat word je beloond met een schitterend panorama.

### Elst

{{% imgandtxt url="https://www.routen.be/sites/default/files/public/styles/background_image/public/2020-02/Geutling_In_Oven.jpg" %}}
Knooppunt 68

Elst is als dorp een culinaire topper door zijn geutelingen, een soort gepofte ovenkoeken, maar dan met een snuifje kaneel. Volgens de traditie worden de koeken gebakken in een oven met een houtvuur aan beide kanten. Van half januari tot eind februari kan je in het geutelingenmuseum zien hoe dat allemaal in zijn werk gaat. Ook wat verderop, in Michelbeke, worden in deze periode ter ere van de heilige Appolonia de vuurovens heet gestookt.
{{% /imgandtxt %}}

### Berendries

{{% imgandtxt url="https://www.routen.be/sites/default/files/public/styles/background_image/public/2020-05/Op%20en%20rond%20de%20Berendries%20%2869%29.jpg" %}}
Knooppunt 15 - 23

De hoogste heuvel in de Zwalmstreek (98 meter) heeft geen kasseien meer, maar is niettemin een icoon uit de koers en de favoriete helling van Greg Van Avermaet. Op de top staat De Stappers Alm, een heus Oostenrijks Alpenchalet in Fins hout met Belgische bieren en lekkere snacks om dat kleine hongertje te verslaan.
{{% /imgandtxt %}}

### Koffie Hoorens

{{% imgandtxt url="https://www.routen.be/sites/default/files/public/styles/background_image/public/2020-07/preview_Foto%2527s%2BWim%2BVan%2BEesbeeck%2B002.jpg" %}}
Knooppunt 19 - 24

Deze koffiebranderij is een begrip in Vlaanderen. Zegt de naam je niet meteen iets, dan voegen we er de volgende naam aan toe: Panamarenko. Jawel, zaakvoerster Eveline Hoorens is de weduwe van de internationaal gelauwerde kunstenaar die in 2019 overleed. Zet je fiets even aan de kant en spring binnen voor een voorraadje ambachtelijk gebrande koffie bij Koffie Hoorens!
{{% /imgandtxt %}}

### Hemelveerdegem

{{% imgandtxt url="https://www.routen.be/sites/default/files/public/styles/background_image/public/2020-04/hemelveerdegemDS.jpg" %}}
Knooppunt 79

Fan van middeleeuwse kunst? Boek dan via de cultuurdienst van Lierde goed op voorhand een gegidst bezoek aan de Sint-Jan de Doperkerk. Het befaamde Retabel van Sint-Jan is een absoluut meesterwerk van houtsnijkunst uit het begin van de 16de eeuw. Je ziet er de renaissance in doorbreken. Als een middeleeuws stripverhaal toont het belangrijke gebeurtenissen uit het leven van Johannes De Doper, tot en met zijn onthoofding op last van Salomé.
{{% /imgandtxt %}}

### Kartuizersite Sint-Martens-Lierde

{{% imgandtxt url="https://www.routen.be/sites/default/files/public/styles/background_image/public/2020-02/Caf%C3%A9Kartuizer.jpg" %}}
Knooppunt 79 - 82

In het hart van dit – alweer – erg mooie dorpje staan de overblijfselen van de voormalige 14de-eeuwse Kartuizerpriorij Sint-Maartens-Bosse. Onder het devies ‘Ora et labore’ (‘Bid en werk’) concentreerden de monniken zich er op hun geestelijke taken, terwijl de lekenbroeders bier brouwden en instonden voor het huishoudelijke werk. Vandaag schenkt café De Kartuizer aan de kerk nog altijd het kartuizerbier in stenen kruiken met drie oren.
{{% /imgandtxt %}}


