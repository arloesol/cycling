---
title: "Leiestreek fietsroute"
subtitle: "Tussen Gent en Deinze lonkt de schilderachtige Leiestreek met een landschap dat terecht veel schilders inspireerde"
date: "2022-11-05"
description: "Leiestreek fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/leiestreek-fietsroute"
gpx: "routen/leiestreek-fietsroute.gpx"
length: 58
---

## Let's Go!

Tussen Gent en Deinze lonkt de schilderachtige Leiestreek met een landschap dat terecht veel schilders inspireerde. Welkom in de meest kunstzinnige Oost-Vlaamse regio, met haar natuurgebieden, idyllische dorpjes en gezellige terrasjes.

## On Route

### Knooppunt 52

Startpunt

Het startknooppunt 52 ligt aan het brugje tussen de straten Vissersdijk en Aan De Bocht.

### Kasteel Grand Noble en Parkbos

{{% imgandexttxt url="https://www.routen.be/sites/default/files/public/styles/background_image/public/2020-06/preview_Fietsvakanties_Vlaanderen_TOV_Parkbos_Sint_Denijs_Westrem-14.jpg" %}}
Naast het kasteel zelf beschikt het domein ook over een aangelegd park met bijhorende vijver, koetshuizen en hovenierswoning. Vroeger was dit privaat terrein, maar nu kun je er in wandelen en – achter het kasteel – zelfs picknicken aan een nieuwe picknicktafel. Bruggetjes en knuppelpaden in de natte zones dragen bij aan de sprookjessfeer.
{{% /imgandexttxt %}}

### Hospicebossen

De 58 hectare grote Hospicebossen - ook de Nazarethse bossen genoemd - staan bekend voor hun biodiversiteit. Verschillende boomsoorten staan er onderverdeeld in aparte percelen. De naam verwijst naar de vroegere eigenaar van deze bossen, het Hospice van Gent, het huidige OCMW. Vandaag is het bos eigendom van de Provincie Oost-Vlaanderen, die er aan duurzaam beheer doet en zo onder meer het leefgebied van vleermuizen- en uilensoorten vergroot. Fietsers, wandelaars, mountainbikers, ruiters en honden (aan de leiband!) welkom, dagelijks van een half uur voor zonsopgang tot een half uur na zonsondergang.

### ‘t OUD SASHUIS 

{{% imgandexttxt url="https://www.routen.be/sites/default/files/public/styles/background_image/public/2020-04/Astene%20sas%201%20TOV.jpg" %}}
In 't Oud Sashuis, een scheepscafé met museumpje, les je je dorst met een Schobiakbier en stil je je honger met een ‘plankske van het huis’. Voor de ambiance zorgen uitbater/sasmeester Wim en huispapegaai Boris. Heerlijk terras aan het water!
{{% /imgandexttxt %}}

### Kasteel Ooidonk

{{% imgandexttxt url="https://www.routen.be/sites/default/files/public/styles/background_image/public/2020-03/KasteelOoidonk.jpg" %}}
Het renaissancekasteel Ooidonk, een van de parels in de regio, straalt met zijn indrukwekkende torens en trapgevels pure klasse uit. Het is privaat eigendom en niet altijd te bezoeken – check data en uren op de website! – maar de mooi onderhouden tuinen zijn wel elke dag publiek toegankelijk (behalve op maandag en dinsdagvoormiddag).
{{% /imgandexttxt %}}

### Museum Dhondt-Dhaenens

Dit museum vlakbij de dorpskern van Deurle werd opgericht door Irma Dhaenens en Jules Dhondt, een zakenman en mecenas van de Vlaamse Beweging die begin de jaren ‘60 onder andere het eerste Festival van Vlaanderen financierde. Hun hele leven lang bouwde het koppel een bijzondere privécollectie op. Toen hun enige zoon Roger op zijn 14de stierf, schonken ze het leeuwendeel van hun collectie aan het museum dat hun naam draagt. Met verve focust Dhondt-Dhaenens sterk op tijdelijke expo’s van binnen- en buitenlandse kunstenaars. Ook in de tuin ontdek je vaak tijdelijke projecten. Als kunstencentrum speelt het dat een belangrijke rol in de internationale kunstwereld.

### Gemeentelijk museum Gust De Smet

Samen met Permeke en Van den Berghe was kunstschilder Gustave ‘Gust’ De Smet (1877-1943) een van de ‘grote drie’ van het Vlaamse expressionisme. Na zijn dood werd zijn woning beschermd erfgoed en in 1950 ging ze open voor het grote publiek. In de huiskamer, het atelier en de slaapkamer op de eerste verdieping hangt een selectie van zo’n 100 werken, vooral kleine doeken en tekeningen.

### D’Ouwe Hoeve

In deze verplichte stop op je route – vroeger achtereenvolgens pastorij, gemeentehuis en school – proef je van verzorgde brasseriegerechten, bereid met voornamelijk ambachtelijke producten van plaatselijke telers en fokkers. D'Ouwe Hoeve heeft een zalig terras op een van Vlaanderens mooiste dorpspleintjes.

### Museum Gevaert-Minne

Van de hippiecommune en de oude LIMA frabriek (nu een kunstgalerij) is hier vandaag niets meer te zien. Wel is er nu het Museum Gevaert-Minne, met vele meesterwerken van Latemse schilders zoals Xavier De Cock, Valerius De Saedeleer, Constant Permeke en Albijn Van den Abeele. Het museum, beschermd sedert 1996 en prachtig gelegen in een bosrijk domein van drie hectare, is de vroegere woning van schilder, dichter, schrijver en componist Edgar Gevaert. In de ‘schaapsstal’ vinden geregeld tijdelijke exposities of lezingen plaats die gerelateerd zijn aan Sint-Martens-Latem.

### Latem dorp

{{% imgandexttxt url="https://www.routen.be/sites/default/files/public/styles/background_image/public/2020-06/preview_Fietsvakanties_Vlaanderen_TOV_Sint_Martens_Latem-19.jpg" %}}
Latem Dorp, hét kunstenaarsdorp van de Oost-Vlaamse Leiestreek, is een schilderij op zich. Heel wat schilders vereeuwigden ruim een eeuw geleden de herkenbare dubbele Leiebocht en de twee karakteristieke hoeves bij de Sint-Martinuskerk. Eén van de hoeves is het Tempelhof, dat sinds de 12de eeuw eigendom was van de Gentse Sint-Pietersabdij. Op het kerkhof van Latem vonden onder meer Albijn Van den Abeele en George Minne hun laatste rustplaats.
{{% /imgandexttxt %}}

### Oude Abdij

In Afsnee steek je met het veertje de Leie over, om dan langs de Dijkweg het water te volgen tot aan de Abdij van Drongen. Helaas niet individueel te bezoeken – tenzij je er op bezinning komt. Maar in groep kun je wel binnenkijken in deze Norbertijnenabdij met een domein van 10 hectare. Een boeiende gids opent de deuren naar enkele bijzondere pareltjes zoals de neogotische kapel, de bijzondere elementen in de pandgangen, de schilderijen en kunstwerken. Rondleidingen duren anderhalf uur en kunnen geboekt worden vanaf 10 personen.


