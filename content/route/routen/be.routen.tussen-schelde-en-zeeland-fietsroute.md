---
title: "Tussen Schelde en Zeeland fietsroute"
subtitle: "Een lange trip door het oostelijke deel van het Waasland, perfect voor een tweedaagse fietstocht"
date: "2022-11-05"
description: "Tussen Schelde en Zeeland fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/tussen-schelde-en-zeeland-fietsroute"
gpx: "routen/tussen-schelde-en-zeeland-fietsroute.gpx"
length: 127
---

## Let's Go!

Een lange trip door het oostelijke deel van het Waasland, perfect voor een tweedaagse fietstocht. Starten doe je aan de Schelde in Bazel, om daarna koers te zetten richting Zeeland. Onderweg kom je langs natuurplekjes zoals de Polders van Kruibeke, het Verdronken Land van Saeftinghe en de Kreken van Saleghem, maar ook langs Sint-Niklaas, Hulst, Doel en Beveren.

## On Route

### de Polders van Kruibeke

{{% imgandexttxt url="https://www.routen.be/sites/default/files/public/styles/background_image/public/2022-06/brows.jpg" %}}
Startpunt

De Polders van Kruibeke vormen het grootste overstromingsgebied van Vlaanderen, maar gelukkig staat het gebied het grootste deel van het jaar niet onder water. Dan kan je er genieten van de rust en stilte in het enorme natuurdomein, dat een afwisseling vormt van slikken, schorren, graslanden en elzenbroekbossen. Verschillende weide- en watervogels hebben hier hun broedplaats en misschien spot je zelfs een ree, een bever of een otter!
{{% /imgandexttxt %}}

### Grote markt Sint-Niklaas

{{% imgandexttxt url="https://www.routen.be/sites/default/files/public/styles/background_image/public/2022-05/browse%20%281%29_1.jpg" %}}
Knooppunt 45-36

Sint-Niklaas is de hoofdstad van het Waasland en de grootste stad van de regio. De stad staat bij de kleinsten vooral bekend als de woonplaats van de Sint als hij in ons land is, maar ook voor de grootste markt van het land. Hier vind je het prachtige neogotische stadhuis uit de 19e eeuw, en worden dikwijls evenementen georganiseerd. Begin september worden hier tijdens de Vredesfeesten tientallen luchtballonen opgelaten: een must-see! Hier kan je ook even tot pauzeren in een van de vele restaurants en cafés.
{{% /imgandexttxt %}}

### de Kreken van Saleghem

{{% imgandexttxt url="https://www.routen.be/sites/default/files/public/styles/background_image/public/2022-06/browse.jpg" %}}
Knooppunt 74-75-53

Tijdens de Tachtigjarige Oorlog (1568-1648) tegen Spanje werd dit gebied onder water gezet ter verdediging van Antwerpen. Toen de dijken hersteld werden waren er diepe geulen achtergebleven in het landschap die vandaag een interessant natuurgebied vormen, bestaande uit moerassen, plassen, rietvelden, knotwilgen, weides en bloemrijke dijken.
{{% /imgandexttxt %}}

### Hulst

{{% imgandexttxt url="https://www.routen.be/sites/default/files/public/styles/background_image/public/2022-06/browse7.jpg" %}}
Knooppunt 49

Deze Nederlandse vestingstad profileert zich als 'de meest Vlaamse stad' van Nederland. Door de bourgondische levenswijze en ligging vlakbij de grens is het een populaire stad bij Belgische toeristen. Het centrum is beschermd als stadszicht en vrijwel de volledige 16e-eeuwse stadsmuren met grachten zijn bewaard gebleven.
{{% /imgandexttxt %}}

### Grenspark groot Saeftinghe

{{% imgandexttxt url="https://www.routen.be/sites/default/files/public/styles/background_image/public/2020-03/Waasland_GrensparkGS_DavidSamyn.jpg" %}}
Knooppunt 62-17

Dit gigantische natuurgebied loopt over de landsgrenzen heen van Hulst tot de haven van Antwerpen. Hier vind je onder meer het Verdronken Land van Saeftinghe terug, een groot schorrengebied dat functioneert als overstromingsgebied van de Schelde. Op de grens van België en Nederland vind je de Prosperpolder, een grote vlakte die omgevormd werd tot natuurgebied ter compensatie van de uitbreiding van de haven van Antwerpen. Centraal in de polder ligt het gezellige gehucht Prosperdorp, waar je in de schaduw van de kerk kan pauzeren in café den Angeluus.
{{% /imgandexttxt %}}

### Doel

{{% imgandexttxt url="https://www.routen.be/sites/default/files/public/styles/background_image/public/2020-06/preview_Waasland_Prosperpolder-52.jpg" %}}
Knooppunt 13-17

In de jaren zestig werd Doel bekend omdat het dorp zou verdwijnen ten voordele van de uitbreiding van de haven van Antwerpen. Langzaam maar zeker liep het dorp leeg en vandaag zijn bijna alle huizen verlaten op een handvol - én een café - na. De unieke sfeer die in dit dorp hangt trekt heel wat bezoekers en nieuwsgierigen aan.
{{% /imgandexttxt %}}

### Waaslandhaven

{{% imgandexttxt url="https://www.routen.be/sites/default/files/public/styles/background_image/public/2022-05/browse%20%284%29.jpg" %}}
Knooppunt 17-15-11

Stap hier op DeWaterbus en neem je fiets mee. Geniet van korte tocht over de Schelde om vanaf de volgende halte je tocht verder te zetten.
{{% /imgandexttxt %}}

### Beveren

{{% imgandexttxt url="https://www.routen.be/sites/default/files/public/styles/background_image/public/2022-06/browse3.jpg" %}}
Knooppunt 6-7

Op de Grote Markt van Beveren kan je een tussenstop maken op gezellige terrasjes, zoals café Plato.
{{% /imgandexttxt %}}

### Hof Ter Saksen

{{% imgandexttxt url="https://www.routen.be/sites/default/files/public/styles/background_image/public/2022-06/browse5.jpg" %}}
Knooppunt 4-9

Hof Ter Saksen is een openbaar natuurpark dat vroeger het landgoed vormde van kasteelheren. Centraal staat het neoclassicistische kasteel uit 1804 en je vindt ook nog een orangerie, een oude hoeve en ijskelders in het park.
{{% /imgandexttxt %}}


