---
title: "Geraardsbergen Fietsroute"
subtitle: "Tussen Ninove en Geraardsbergen is de Dender op haar mooist"
date: "2022-11-09"
description: "Tussen Ninove en Geraardsbergen is de Dender op haar mooist"
region: "flanders"
source: "be.routen"
ext_url: "https://www.routen.be/geraardsbergen-fietsroute"
gpx: "routen/geraardsbergen-fietsroute.gpx"
length: 43
tags:
 - "flanders"
 - "short"
categories:
 - "official"
 - "route"
---

## Let's Go ! 

Tussen Ninove en Geraardsbergen is de Dender op haar mooist. Maar vooraleer je over het vlakke jaagpad langs de oever gaat bollen, maak je een bescheiden klim door het glooiende Vlaamse Ardennen-landschap. Gelukkig wordt je inspanning beloond, want aan de voet van de befaamde Muur wacht je een al even legendarische mattentaart.

## On route

### Kaai Geraardsbergen

{{% imgandtxt url="https://www.routen.be/sites/default/files/public/styles/background_image/public/2020-04/kapelDS.jpg" alt="Kaai Geraardsbergen" %}}
Giesbaargen

Wijd en zijd staat Geraardsbergen - Giesbaargen in het lokale dialect - bekend voor zijn drie troeven, toevallig 3 M's: Manneken-Pis, Mattentaarten en de Muur. Op de Markt prijkt de eerste: het beeldje dateert al uit 1459 en is daarmee precies 160 jaar ouder dan zijn beroemde Brusselse broertje. Mattentaarten, een zoete lekkernij die werd erkend als Europees streekproduct, koop je bij elke bakker in de stad. En de Muur, dat is natuurlijk de legendarische kasseistrook op de Oudenberg waar wielergoden jaarlijks hun tanden op stuk bijten.
{{% /imgandtxt %}}

### Hemelveerdegem

{{% imgandtxt url="https://www.routen.be/sites/default/files/public/styles/background_image/public/2020-04/hemelveerdegemDS.jpg" alt="HEMELVEERDEGEM" %}}
Sesjans

Hemelveerdegem – in de volksmond Sesjans, naar de patroonheilige Sint-Jan – kan prat gaan op een van de mooiste, meest authentieke dorpspleintjes van het land. In 1981 werd het volledig terecht beschermd als dorpsgezicht. Vlakblij staat Den Dikken van Sesjans, een gebeeldhouwde knol die 100 jaar hengstenfokkerij in de regio herdenkt. Wie zich graag laaft aan de couleur locale, is welkom in café Sint-Jan vlakbij de kerk.
{{% /imgandtxt %}}

### Moenebroek

KNOOPPUNT 71

De kern van dit natuurgebied vlakbij knooppunt 71 is een moerasbos met verschillende bronnen, waar tal van dieren huizen. Rondom liggen akkers, hooilanden en weilanden met oude meidoornhagen, knotwilgenrijen en poelen waar gallowayrunderen meehelpen met het natuurbeheer.### Cafe 'T Berghof

{{% imgandtxt url="https://www.routen.be/sites/default/files/public/styles/background_image/public/2020-06/preview_Caf%25C3%25A9Claudy1.jpg" alt="CAFE 't BERGHOF" %}}
KNOOPPUNT 36-37

Net voorbij het dorp van Steenhuize is dit voormalige stamcafé van de betreurde Frank Vandenbroucke een verplichte stop bij wielerfanaten. De verzameling wielertruitjes aan de muur is bijna zo uitgebreid als het aanbod streekbieren op de kaart. Tijdens zijn laatste levensjaar vond Vandenbroucke hier zijn tweede thuis: een groot deel van het café is dan ook gewijd aan zijn nagedachtenis.
{{% /imgandtxt %}}

### Sint-Antelinks

{{% imgandtxt url="https://www.routen.be/sites/default/files/public/styles/background_image/public/2020-05/Duivenbos%20Sint-Antelinks%202%20TOV.jpg" alt="SINT-ANTELINKS" %}}
KNOOPPUNT 43

De oriëntatietafel op het kerkhof van Sint-Antelinks biedt een mooi uitzicht over de Dendervallei. Bij helder weer kan je de Oudenbergkapel van Geraardsbergen zien.
{{% /imgandtxt %}}

### Ninove

{{% imgandtxt url="https://www.routen.be/sites/default/files/public/styles/background_image/public/2020-06/Ninove%20Centrum.jpg" alt="NINOVE" %}}
KNOOPPUNT 90-91

De Onze-Lieve-Vrouw Hemelvaartkerk van Ninove, de ‘oudste, stoutste en wijste der steden’, is misschien nog geen UNESCO-werelderfgoed, maar wel een van de grootste en mooiste barokkerken van Vlaanderen. In de archeologische tuin ernaast kan je nog de fundamenten zien van de Norbertijnenabdij die hier vroeger stond. Het typische habijt van de paters, met witte kap, zorgde voor de naam en het logo van het beroemde Witkap abdijbier van Brouwerij Slagmuylder.
{{% /imgandtxt %}}

### Sint-Annakamer

Dichtbij de Onze-Lieve-Vrouw Hemelvaartkerk, op de hoek van de Biezenstraat, ligt het gezelligste bruine café van de stad, met een joviale waardin achter de tapkraan en heel veel (trappisten)bieren op de kaart, waaronder die van Brouwerij Slagmuylder.### Dendervallei Linkeroever

{{% imgandtxt url="https://www.routen.be/sites/default/files/public/styles/background_image/public/2020-03/preview_85512cec378f423f80fdf4262f38cd82b8b0243d6347453fb54a495d6e70993fde72321b856249b69498e38c65288895.jpg" alt="DENDERVALLEI LINKEROEVER" %}}
KNOOPPUNT 91-95

Het natuurreservaat Dendervallei Ninove ligt als een langgerekt lint op de linkeroever van de Dender, tussen Ninove en Zandbergen. In dit meersenlandschap wisselen beboste en open ruimtes elkaar af en is de rivier op z’n mooist. Bij het begin van elke lente kleuren bijzondere bloemen en planten hier de hooilanden prachtig geel en roze.
{{% /imgandtxt %}}

### Wildermolen

KNOOPPUNT 95

Aan de overkant van de Dender, bovenop de Wilderkouter, prijkt de trots van tabaksdorp Appelterre: de mooi gerestaureerde Wildermolen. De korenwindmolen is voorzien van een balkon en heeft een kapeldak bedekt met leien. Aanpalend, lager dan het straatniveau, ligt het molenaarshuisje, vroeger een langgerekt hoevetje met stal.### Idegem Sas

KNOOPPUNT 67-74

Vlakbij het sas van Idegem, uitgerust met een authentiek metalen ophaalbruggetje, fiets je langs een van de weinige handbediende veerpontjes van het land. De veerman trekt het veer heen en weer via twee gespannen staalkabels, die na zijn tochtjes weer naar de bodem van de Dender zakken om de boten te laten passeren. Vroeger werd het veer gebruikt om koeien over te zetten. Vandaag is het vooral een leuke attractie bij fietsers en wandelaars, op zon- en feestdagen van mei tot september. Honger en dorst versla je op een steenworp verder, op het terras van Eetkaffee Break@4.### De Gavers

{{% imgandtxt url="https://www.routen.be/sites/default/files/public/styles/background_image/public/2020-03/Kajak_De_Gavers.jpg" alt="DE GAVERS" %}}
Geen tijd meer voor nóg een stop? Onthoud dit 20 hectare grote provinciaal domein aan de voet van de Oudenberg dan zeker voor je volgende bezoek. De mooi aangelegde zwem- en strandzone met speeltuin, watersporten zoals surf, kajak, roeien of pedalo, en de rondvaartboot trekken waterratten van allerlei pluimage aan. Er is ook een overdekte zwemhal met sauna. Zelfs overnachten kan hier, in je eigen tentje op de camping, in een trekkershut of in de jeugdherberg.
{{% /imgandtxt %}}

### Kaai Geraardsbergen

Eindpunt


