---
title: "Door Natuur, Landbouw en Haven fietsroute"
subtitle: "Deze fietsroute brengt je van de ene polder naar de andere"
date: "2022-11-05"
description: "Door Natuur, Landbouw en Haven fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/door-natuur-landbouw-en-haven-fietsroute"
gpx: "routen/door-natuur-landbouw-en-haven-fietsroute.gpx"
length: 32
---

## Let's Go!

Deze fietsroute brengt je van de ene polder naar de andere. Tussen al dat natuurlijke schoon zit Doel, met haar typerende koeltorens, ‘verscholen’. Een absolute must langs de route is de radartoren Ouden Doel.

## On Route

### Infokeet Hedwige-Prosperproject

Startpunt

In dit infocentrum leer je alles over het Hedwige-Prosperproject. Je kan er terecht voor een geactualiseerde presentatie van het project en een stand van zaken. Je vindt er de nodige documentatie over de omgeving met haar verborgen schatten of je kan er een geleide rondleiding reserveren om nog meer te weten te komen over dit bijzondere gebied.

### PolderMAS

{{% imgandexttxt url="https://www.routen.be/sites/default/files/public/styles/background_image/public/2020-02/Waasland_PolderMAS%201.jpg" %}}
Knooppunt 13 – 17

In het kleine museum PolderMAS stalt archeoloog Benjamin Vergauwen alles uit wat hij door de jaren heen in deze polders heeft verzameld: van kleipijpen tot fossielen, naast etsen en oude kaarten. Alle objecten in het museum dragen hun eigen verhaal. Tal van landbouwwerktuigen die ons terugbregen naar het polderleven van toen, vinden we in de stallen van de Reinaerthoeve. Open op zondag van 14 tot 18u.
{{% /imgandexttxt %}}

### Ouden Doel

{{% imgandexttxt url="https://www.routen.be/sites/default/files/public/styles/background_image/public/2020-01/Waasland_radartoren.jpg" %}}
Knooppunt 13 – 17

De radartoren ‘Ouden Doel’ is dé nieuwe attractie van Beveren. Hij dankt zijn naam aan de radartoren, aan de Nederlandse grens, die moest wijken voor de ontwikkeling van het nieuwe natuurgebied. Vanop 8 meter hoogte heb je een 360°-uitzicht op polder, Schelde, haven en natuur. Lukt het jou om vanop het eerste verdiep het landschapspark Groot Saeftinghe te spotten?
{{% /imgandexttxt %}}

### Doel

{{% imgandexttxt url="https://www.routen.be/sites/default/files/public/styles/background_image/public/2020-07/Waasland%20Prosperpolder%20Doel%20David%20Samyn.jpg" %}}
Knooppunt 13 – 17

De kerncentrale van Doel met haar wolkenspuwende koeltorens domineert hier al snel het landschap. Doel zelf is een attractie op zich: een verlaten polderdorpje met huizen vol graffiti en leuzen, bevolkt door een paar overblijvende bewoners die strijden voor het voortbestaan van hun dorp. Elke dag vrij te bezoeken tussen 6u en 18u.
{{% /imgandexttxt %}}

### Zeeuws-Vlaanderen

{{% imgandexttxt url="https://www.routen.be/sites/default/files/public/styles/background_image/public/2020-07/preview_Y83_7271_20160609_822HPP.jpg" %}}
Knooppunt 12 – 60 – 64 – 13

Net voor je aankomt bij knooppunt 60 steek je de grens over en beland je op Zeeuws-Vlaamse bodem. Het landschap hier is heel vlak, ideaal dus om te fietsen. De verkeersarme paden brengen je doorheen velden en weilanden. Nog voor je knooppunt 13 bereikt steek je de grens weer over.
{{% /imgandexttxt %}}

### Prosper

{{% imgandexttxt url="https://www.routen.be/sites/default/files/public/styles/background_image/public/2020-03/Prosperpolder_DavidSamyn.jpg" %}}
Knooppunt 13

Weer op Belgische bodem fiets je langs het kleine dorpje Prosper. Het dorpje is vanwege zijn unieke dorpzicht beschermd als waardevol erfgoed. Dit laatste geldt uiteraard ook voor de imposante neogotische dorpskerk, die je van ver in de polders de lucht in ziet rijzen.
{{% /imgandexttxt %}}


