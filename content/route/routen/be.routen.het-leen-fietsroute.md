---
title: "Het Leen fietsroute"
subtitle: "Vanuit het provinciaal domein Het Leen fiets je richting het Schipdonkkanaal en zo naar de Lieve, het oudste kanaal van Vlaanderen, met een ommetje langs de Lembeekse Bossen"
date: "2022-11-05"
description: "Het Leen fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/het-leen-fietsroute"
gpx: "routen/het-leen-fietsroute.gpx"
length: 26
---

## Let's Go!

Vanuit het provinciaal domein Het Leen fiets je richting het Schipdonkkanaal en zo naar de Lieve, het oudste kanaal van Vlaanderen, met een ommetje langs de Lembeekse Bossen.

## On Route

### Knooppunt 57 - Provinciaal domein Het Leen

{{% imgandtxt url="https://www.routen.be/sites/default/files/public/styles/background_image/public/2020-03/preview_Het%2BLeen%2B01.jpg" %}}
Startpunt

Dit voormalige militair domein werd weer overmeesterd door de natuur en vormt nu een loofbos dat zicht uitstrekt over ruim 260 hectare. Hier kan je urenlang wandelen, fietsen en ontdekken langs de talloze verharde wandelpaden die door het woud kronkelen. In het bosinfocentrum helpt het personeel je graag met al jouw vragen over bossen, bomen en hout, en het arboretum is internationaal bekend voor zijn magnolia’s, camelia’s, rododendrons en viburnums. De totale collectie bevat meer dan 7.000 soorten en variëteiten bomen, struiken en vaste planten. Zeker tijdens de bloeiperiode een aanrader!
{{% /imgandtxt %}}

### SCHIPDONKKANAAL

{{% imgandtxt url="https://www.routen.be/sites/default/files/public/styles/background_image/public/2020-06/Schipdonkkanaal%20Eeklo%20TOV.jpg" %}}
KNOOPPUNT 54-56-59

Het Schipdonkkanaal – in de volksmond ‘De Stinker’ – werd in de 19e eeuw gegraven om het sterk vervuilde water van de Leie af te voeren, vandaar de bijnaam. Gelukkig zwemmen er nu weer vissen en verspreidt het kanaal niet langer kwalijke geurtjes.
{{% /imgandtxt %}}

### BEIRTJESBRUG

{{% imgandtxt url="https://www.routen.be/sites/default/files/public/styles/background_image/public/2020-06/Beirtjesbrug%20Lieve%20David%20Samyn.jpg" %}}
KNOOPPUNT 13-15

Dit romantische plekje aan de Lieve is vooral in trek bij vissers. De naam verwijst naar de Gentse ‘beer’ die per schip werd aangevoerd om het land te bemesten. Naar verluidt werd de beer hier ‘geproefd’ of gecontroleerd op kwaliteit.
{{% /imgandtxt %}}

### HET LIEVEKANAAL

{{% imgandtxt url="https://www.routen.be/sites/default/files/public/styles/background_image/public/2020-06/De%20Lieve%20David%20Samyn.jpg" %}}
KNOOPPUNT 15-28-30

De Lieve, het oudste kanaal van Vlaanderen, verzekerde Gent eeuwen geleden van een snelle vaarverbinding met het Zwin. Vandaag stroomt het ‘Liefken’ als een pittoresk kanaaltje door het landschap.
{{% /imgandtxt %}}

### LEMBEEKSE BOSSEN

{{% imgandtxt url="https://www.routen.be/sites/default/files/public/styles/background_image/public/2020-04/Lembeekse-bossen-david-samyn.jpg" %}}
KNOOPPUNT 11-5-88

De Lembeekse Bossen liggen verspreid over het grondgebied van Lembeke, Waarschoot, Sleidinge en Oosteeklo. Het Bardelaeremuseum aan de rand vertelt het verhaal van het oude Meetjesland. Vlakbij ligt de Heihoek, een toeristische topper dankzij de talrijke horecazaken. In het Kwadenbos, een prachtig stukje bos in het Lievegemse deel van de Lembeekse bossen, ligt één van de mooiste dreven van het hele bosgebied.
{{% /imgandtxt %}}


