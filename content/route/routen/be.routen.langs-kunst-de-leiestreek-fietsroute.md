---
title: "Langs Kunst in de Leiestreek fietsroute"
subtitle: "Deze fietsroute start in Deinze, jouw toegangspoort tot de Oost-Vlaamse Leiestreek"
date: "2022-11-05"
description: "Langs Kunst in de Leiestreek fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/langs-kunst-de-leiestreek-fietsroute"
gpx: "routen/langs-kunst-de-leiestreek-fietsroute.gpx"
length: 37
---

## Let's Go!

Deze fietsroute start in Deinze, jouw toegangspoort tot de Oost-Vlaamse Leiestreek. Je fietst door de charmante dorpen Machelen-aan-de-Leie en Deurle. Zo kom je ook langs drie grote kunstmusea die om de twee jaar samen de Biënnale van de Schilderkunst organiseren: het Raveel Museum in Machelen, het Mudel in Deinze en het Museum Dhondt-Dhaenens in Deurle.

## On Route

### Biënnale van de Schilderkunst

{{% imgandtxt url="https://www.routen.be/sites/default/files/public/styles/background_image/public/2022-05/Mudel%20%284%29.jpg" %}}
Startpunt

Naast het mudel fiets je op deze fietstocht langs twee andere kunstmusea: het Roger Raveel Museum en Museum Dhondt-Dhaenens. Om de twee jaar slaan de drie musea op je route de handen in elkaar om de Biënnale van de Schilderkunst te organiseren. De biënnale zet de moderne en hedendaagse schilderkunst in de kijker, en focust telkens op één aspect zoals het mensbeeld of het sublieme. Onder de titel Binnenskamers spitst de editie van 2022 zich toe op het interieur.
{{% /imgandtxt %}}

### Roger Raveel Museum

{{% imgandtxt url="https://www.routen.be/sites/default/files/public/styles/background_image/public/2020-07/preview_YT3A5242R.jpg" %}}
Knooppunt 85

Het Roger Raveel Museum huist in een strak, wit, hedendaags gebouw dat perfect harmonieert met de pittoreske dorpskern van Machelen-aan-de-Leie. Kenners noemen het een van de meest boeiende en poëtische werken van de befaamde architect Stéphane Beel. Binnenin ontdek je een fantastische collectie van Raveels werk: 279 schilderijen, 511 tekeningen en 19 objecten vonden hier onderdak. Raveels stijl was zijn tijd ver vooruit en kenmerkt zich door een mengeling van abstract en figuratief, die symbiotisch samenkomen in zijn schilderijen. Weerkerende elementen zijn witte vierkanten, felle kleuren en spiegels. Het Roger Raveel Museum ontsluit zijn verzameling via jaarlijks wisselende collectiepresentaties en biedt een bredere context voor het werk van Raveel in tijdelijke tentoonstellingen met werk van tijdgenoten, maar ook hedendaagse kunstenaars uit binnen- en buitenland.
{{% /imgandtxt %}}

### Machelen-aan-de-Leie

{{% imgandtxt url="https://www.routen.be/sites/default/files/public/styles/background_image/public/2022-04/browse%20-%202022-04-28T114238.305.jpg" %}}
Raveels thuisbasis en bron van inspiratie Machelen-aan-de-Leie ademt kunst. Om Raveels werk te bewonderen, hoef je namelijk niet per se het museum in te duiken. Dat kan ook door even af de fiets te stappen, want zijn drie ‘Palen van het onbeperkte’ en zijn beeldengroep ‘De Muur van de Verbeelding’ sieren hier gewoon de straten en pleinen.
{{% /imgandtxt %}}

### Veer Bathio

{{% imgandtxt url="https://www.routen.be/sites/default/files/public/styles/background_image/public/2020-06/VeerBathio.jpg" %}}
Knooppunt 4 - 9

Het landschap in deze regio wordt gedomineerd door de verschillende lopen van de Leie: de oorspronkelijke Leie tussen Gent en Deinze, het Leiekanaal, oude afgesneden meanders ... Al deze waterlopen vormen barrières voor fietsers en wandelaars die op verschillende manieren overbrugd kunnen worden. Een van de leukste manieren is via het veer Bathio. Dit is een ponton met plaats voor enkele fietsen en passagiers dat je handmatig naar de overkant kan brengen. Het ponton is gemakkelijk bedienbaar en je hoeft niet veel kracht te gebruiken om het in beweging te krijgen. Een beleving!
{{% /imgandtxt %}}

### ‘T OUD SASHUIS 

{{% imgandtxt url="https://www.routen.be/sites/default/files/public/styles/background_image/public/2020-04/Astene%20sas%201%20TOV.jpg" %}}
Knooppunt 9 - 12

In 't Oud Sashuis, een scheepscafé met museumpje, les je je dorst met een Schobiakbier en stil je je honger met een ‘plankske van het huis’. Voor de ambiance zorgen uitbater/sasmeester Wim en huispapegaai Boris. Heerlijk terras aan het water!
{{% /imgandtxt %}}

### Het Koetshuis

{{% imgandtxt url="https://www.routen.be/sites/default/files/public/styles/background_image/public/2021-03/preview_Deinze%2BMaaigemdijk%2BOoidonk%2Bwandelroute%2B%281%29.jpg" %}}
Knooppunt 12 - 90

Naast de toegangspoort van het kasteel vind je in het voormalige koetshuis nu eetcafé Het Koetshuis. Op de kaart: warme en koude drankjes, zoetigheden, snacks en klassieke gerechten. Open van vrijdag tot en met dinsdag vanaf 10u30.
{{% /imgandtxt %}}

### Museum Dhondt-Dhaenens

{{% imgandtxt url="https://www.routen.be/sites/default/files/public/styles/background_image/public/2020-04/museum%20Dhondt-Dhaenens%20Deurle%201%20David%20Samyn.jpg" %}}
Knooppunt 90 - 86

Het in 2021 vernieuwde MDD (Museum Dhondt-Dhaenens) werd opgericht door Irma Dhaenens en Jules Dhondt, een zakenman en mecenas van de Vlaamse Beweging die begin de jaren ‘60 onder andere het eerste Festival van Vlaanderen financierden. Hun hele leven lang bouwde het koppel een bijzondere privécollectie op. Toen hun enige zoon Roger op zijn 14de stierf, schonken ze het leeuwendeel van hun collectie aan het museum dat hun naam draagt. Met verve focust Dhondt-Dhaenens sterk op tijdelijke expo’s van binnen- en buitenlandse kunstenaars. Ook in de tuin ontdek je vaak tijdelijke projecten. Als kunstencentrum speelt het dat een belangrijke rol in de internationale kunstwereld.
{{% /imgandtxt %}}

### Brasserie BrunO

Wil je na je fietstocht nog een portie lokale kunst meepikken? Blaas dan even uit bij Brasserie BrunO, een voormalig pakhuis met een terras aan de Leieboorden. Aan de muren hangen kunstwerken van lokale artiesten.


