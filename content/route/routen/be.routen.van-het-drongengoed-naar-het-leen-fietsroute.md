---
title: "Van het Drongengoed naar het Leen fietsroute"
subtitle: "Het mooiste van het Meetjesland in één route, dat combineert deze heerlijke lus tussen het Landschapspark Drongengoed en Provinciaal Domein Het Leen"
date: "2022-11-05"
description: "Van het Drongengoed naar het Leen fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/van-het-drongengoed-naar-het-leen-fietsroute"
gpx: "routen/van-het-drongengoed-naar-het-leen-fietsroute.gpx"
length: 48
---

## Let's Go!

Het mooiste van het Meetjesland in één route, dat combineert deze heerlijke lus tussen het Landschapspark Drongengoed en Provinciaal Domein Het Leen. Twee gebieden die je ook los van elkaar kan bezoeken – er valt genoeg te beleven. Maar ook leuk om ze samen te ontdekken, op twee wielen!

## On Route

### Landschapspark Drongengoed

{{% imgandtxt url="https://www.routen.be/sites/default/files/public/styles/background_image/public/2020-04/Drongengoedbos%20%281%29.jpg" %}}
Startpunt

Het grootste aaneengesloten bos van Oost-Vlaanderen, een restant van de middeleeuwse bossengordel tussen Gent en Brugge, lonkt met 550 hectare puur natuur tussen de dorpjes Knesselare, Ursel, Kleit en Oostwinkel. Vele tinten groen zie je er, maar ook een streepje paars, want in het hele bos wordt de oorspronkelijke heidegroei geleidelijk in ere hersteld. ’s Zomers kun je hier zomaar een herderin met een flinke schaapskunde tegenkomen. De ruim 200 beestjes begrazen de heidevelden, bermen en dreven, en houden zo de natuur jong. Wil je graag eens een stukje meewandelen? Maak een afspraak op www.natuurkunde.be!
{{% /imgandtxt %}}

### DRONGENGOEDHOEVE

{{% imgandtxt url="https://www.routen.be/sites/default/files/public/styles/background_image/public/2020-04/Drongengoedhoeve%20Drongengoed%20Ursel%20%287%29.jpg" %}}
KNOOPPUNT 75-68

Deze historische ontginningshoeve werd opgericht door de paters van de Norbertijnenabdij van Drongen, vlakbij Gent. Gravin Johanna van Constantinopel wees in de 13de eeuw dit deel van het Maldegemveld toe aan de abdij, vandaar de naam ‘Drongengoed’. Vandaag is het een gezellig streekbezoekerscentrum waar je in de schaduw van de notelaar en de kastanjebomen van een koffie of een streekbiertje geniet. Vlakbij de hoeve staat nog altijd de omwalling van de oorspronkelijke boerderij uit 1242.
{{% /imgandtxt %}}

### BRASSERIE HET JAGERSHOF 

Huisbereid ijs, pannenkoeken en lekkere menu’s middenin het Drongengoedbos. Schuif buiten gezellig de beentjes onder de tafel en laat je kroost los in de grote speeltuin. Voor de liefhebbers: ’s zomers is er regelmatig een bbq à volonté.

### ELCKERLIJC

{{% imgandtxt url="https://www.routen.be/sites/default/files/public/styles/background_image/public/2020-03/Elckerlijc.jpg" %}}
KNOOPPUNT 68

Wie niet vies is van een mals lapje vlees op tijd en stond, weet al 25 jaar Elckerlijc te vinden, het grillrestaurant van de bekende chef Peter De Clercq. Liefst 20 runderrassen staan hier op het menu, gecombineerd met streek- en seizoensgebonden groenten, fruit en kruiden recht uit Peters tuin. Tijdig reserveren is een goed idee!
{{% /imgandtxt %}}

### CANADA Poland MUSEUM

KNOOPPUNT 24

Een must voor iedereen met interesse voor ons oorlogsverleden: het Canada Poland Museum in Adegem, ter ere van de Canadese en Poolse soldaten die de streek in 1944 bevrijdden. Ook ideaal om met de (klein)kinderen te bezoeken, want alles staat in miniatuur én op kinderhoogte. Dat de bevrijding in deze contreien niet zonder slag of stoot verliep, bewijst het Canadese kerkhof op een boogscheut van het museum.

### PROVINCIAAL DOMEIN HET LEEN

{{% imgandtxt url="https://www.routen.be/sites/default/files/public/styles/background_image/public/2020-03/preview_Het%2BLeen%2B01.jpg" %}}
KNOOPPUNT 57

Dit voormalige militair domein werd weer overmeesterd door de natuur en vormt nu een loofbos dat zicht uitstrekt over 262 hectare. Hier kan je urenlang wandelen, fietsen en ontdekken langs de talloze verharde wandelpaden die door het woud kronkelen. In het bosinfocentrum helpt het personeel je graag met al jouw vragen over bossen, bomen en hout, en het arboretum van is internationaal bekend voor zijn magnolia’s, camelia’s, rododendrons en viburnums. De totale collectie bevat meer dan 7.000 soorten en variëteiten bomen, struiken en vaste planten. Zeker tijdens de bloeiperiode een aanrader!
{{% /imgandtxt %}}

### KEIGATBOS

KNOOPPUNT 53-52

De omgeving van het veldkruis in het Keigatbos was vroeger een rust- en herkenningspunt voor reizigers. Vandaag is het een aangename pleisterplaats in deze 8 hectare grote uitloper van het Drongengoedbos.Wanneer de buren hier ’s zomers komen keuvelen, spreekt men in de streek over het ‘boerenparlement’.

### URSEL

{{% imgandtxt url="https://www.routen.be/sites/default/files/public/styles/background_image/public/2020-06/preview_Aalterse-Acht-fietsroute-56.jpg" %}}
KNOOPPUNT 70-77

Aan de kerk van Pierlaladorp Ursel richtte de gemeente een speeltuin in met volksfiguur Pierlala, de Meetjeslandse Uilenspiegel. Er staat ook een replica van Kamielke, de tram die ooit dwars door het dorp bolde vanuit het verre Gent. Een plezante plek voor de kinderen!
{{% /imgandtxt %}}

### VERVLOGEN VERLEDEN B-67 SITE

{{% imgandtxt url="https://www.routen.be/sites/default/files/public/styles/background_image/public/2020-06/preview_Aalterse-Acht-fietsroute-66.jpg" %}}
KNOOPPUNT 89

Vlakbij de Drongengoedhoeve ligt het vliegveld van Ursel, dat tijdens de Koude Oorlog dienst deed als reservevliegveld voor de NAVO. Vandaag stijgen hier alleen nog vliegtuigjes op van de plaatselijke vliegclub. Tussen de Urselweg en de Maldegemweg lag ooit nóg een vliegveld: de zogenaamde B-67  van de Royal Air Force. Tijdens de Bevrijding in 1944-1945 opereerden van hieruit vier squadrons Hawker Typhoon van de RAF. De terugkeerkreet van de piloten die opnieuw landden op B67 was ‘Tally Ho!’, meteen de naam van het plaatselijke herdenkingsweekend eind oktober.
{{% /imgandtxt %}}

### Knooppunt 75 - Landschapspark Drongengoed

Eindpunt

Parking Krakeel, Drongengoedweg, 9910 Knesselare


