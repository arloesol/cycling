---
title: "Fietsen langs kastelen fietsroute"
subtitle: "De kastelen van Heusden en Destelbergen zijn imposante getuigen van de rijke geschiedenis van beide gemeenten"
date: "2022-11-05"
description: "Fietsen langs kastelen fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/fietsen-langs-kastelen-fietsroute"
gpx: "routen/fietsen-langs-kastelen-fietsroute.gpx"
length: 49
---

## Let's Go!

De kastelen van Heusden en Destelbergen zijn imposante getuigen van de rijke geschiedenis van beide gemeenten. De kastelenroute verbindt in een lus deze ‘hoven van plaisantie’ met de kastelen van Laarne, Beervelde en Lochristi. Fiets verder door de schaduwrijke dreven tussen de kasteelparken, door stemmige dorpjes en door het natuurgebied Kalkense Meersen.

## On Route

### Sporthal Bergenmeers

Startpunt

Parkeren kan op de parking van de sporthal.

### GENTBRUGSE MEERSEN

{{% imgandtxt url="https://www.routen.be/sites/default/files/public/styles/background_image/public/2020-03/GentbrugseMeersen_DavidSamyn23.jpg" %}}
KNOOPPUNT 7

Van aan je startpunt fiets je richting de Schelde, waar je een viertal kilometer het jaagpad volgt. Aan de overkant van het water ligt de groenpool Gentbrugse Meersen. Dit natuurgebied is vooral bekend om het Geboortebos en het Vredesmonument, maar ook de vrij loslopende koeien, het speelbos en het blotevoetenpad zijn trekpleisters. Bovenop het Vredesmonument wacht je een indrukwekkend panorama over de Meersen en de Schelde.
{{% /imgandtxt %}}

### HEUSDEN BRUG

KNOOPPUNT 7

Ongeveer ter hoogte van knooppunt 7 pendelde ooit een veerpont tussen de twee Scheldeoevers. Het veerhuisje met gedenksteen in de gevel staat er nog altijd. In 1869 kwam hier een draaibrug, die in 1959 werd afgebroken voor de huidige Heusden brug. De merkwaardige villa aan de overkant is Benjarong Thai, een Thais restaurant in een oud postgebouw.

### Kastelen

KNOOPPUNT 7-12-11

Eens weg van de Schelde duik je het groen van Heusden in, waar je tal van kastelen tussen de bomen ziet opduiken. De meeste kastelen werden, net als die van Destelbergen, in de 19de eeuw gebouwd in opdracht van de Gentse burgerij die hier de weekends kwam doorbrengen.

### DAMVALLEI

{{% imgandtxt url="https://www.routen.be/sites/default/files/public/styles/background_image/public/2021-03/preview_Destelbergen_Damvallei-17.jpg" %}}
KNOOPPUNT 11

Tussen Heusden en Destelbergen maakten de turfputten rond de oude Scheldemeanders plaats voor de Damvallei, een uitgestrekt natuurgebied met waardevolle graslanden. Grote blikvanger is het Damvalleimeer, een kunstmatige waterpartij die ontstond door de zandwinning voor de aanleg van de E17. Een groot deel van het gebied wordt beheerd door Natuurpunt en is zeer in trek bij watervogels én wandelaars.
{{% /imgandtxt %}}

### BISTRO CELINE 

{{% imgandtxt url="https://www.routen.be/sites/default/files/public/styles/background_image/public/2020-06/preview_IMG_20190915_152625.jpg" %}}
Bistro Céline bleef de menukaart van het vroegere palinghuis Stapsteen trouw, met hedendaagse versies van Vlaamse klassiekers en paling klaargemaakt op zes verschillende manieren. ’s Namiddags kan je hier lekker afstappen voor een pannenkoek of een andere zoetigheid.
{{% /imgandtxt %}}

### KASTEEL VAN LAARNE

{{% imgandtxt url="https://www.routen.be/sites/default/files/public/styles/background_image/public/2020-03/kasteel%20van%20laarne.jpg" %}}
KNOOPPUNT 11-14-21

Eens de R4 over, gaat het richting Laarne en een van de best bewaarde versterkte burchten van Vlaanderen. Het sublieme 14de-eeuwse Kasteel van Laarne herbergt een indrukwekkende kunstverzameling met Brusselse wandtapijten, meubels uit de 16de eeuw en een knappe zilvercollectie. Tijdens de beruchte heksenprocessen van begin 17de eeuw werden hier vermeende heksen achter slot en grendel gezet. Met de movieguide ‘Heksen’ duik je in het verleden van het kasteel, samen met pastoor Jan Schatteman en poetsvrouw Josyne. In elke kamer - van salon over keuken tot gevangenis - ontdek je een ander facet van die meeslepende geschiedenis.
{{% /imgandtxt %}}

### EETCAFE ’t STEENTJE 

Dé ideale tussenstop, dit sympathieke eetcafé vlakbij het kasteel. Op de eetkaart prijken verzorgde snacks, salades, pasta’s en vleesgerechten, plus lekkere zoetigheden. De drankkaart meldt een keur aan trappisten en meer dan 20 soorten gin voor jouw favoriete gin-tonic.

### HERBERG PRULLENBOS 

{{% imgandtxt url="https://www.routen.be/sites/default/files/public/styles/background_image/public/2020-03/Prullenbos_BramElewaut.jpg" %}}
KNOOPPUNT 28

Drankjes, ijsjes, pannenkoeken en kleine hartige snacks in een pittoreske herberg in het bos met grote speelvallei voor de kinderen. Logeren in groep kan hier ook: de Boskabanne telt 36 slaapplaatsen, verdeeld over 7 kamers.
{{% /imgandtxt %}}

### KALKENSE MEERSEN

{{% imgandtxt url="https://www.routen.be/sites/default/files/public/styles/background_image/public/2020-03/Kalkense%20Meersen%20Wetteren.jpg" %}}
KNOOPPUNT 36-29

Bergenmeersen, Wijmeers, Scheldebroeken … In elk van de stukjes meersen floreren erg verscheidene biotopen, elk met hun eigen karakteristieke dier- en plantensoorten. Op de grootste rietvijver werden intussen 170 vogelsoorten gespot.
{{% /imgandtxt %}}

### De Petrushoeve

Knooppunt 27-26

Maak tussen de knooppunten 27 en 26 zeker de kleine omweg naar De Petrushoeve. Tijdens de maanden juli en augustus kan je hier in het weekend heerlijk ijs krijgen, gemaakt van verse hoevemelk van de eigen koeien.

### KASTEELPARK BEERVELDE

{{% imgandtxt url="https://www.routen.be/sites/default/files/public/styles/background_image/public/2020-05/Koethuis.JPG" %}}
KNOOPPUNT 19

Wie Beervelde zegt, zegt de Tuindagen en het uitzonderlijk mooie kasteelpark. Halfjaarlijks stromen tuinliefhebbers uit heel Europa hier massaal toe om drie dagen lang de lentegeuren en herfstsferen op te snuiven. Honderden exposanten, onder wie zowel Belgische als buitenlandse boom- en plantenkwekers, stellen er alles wat groeit en bloeit tentoon, plus een uniek aanbod van antiek en decoratie om je tuin (nog) mooier te maken. Het park bezoeken kan tijdens de Tuindagen, maar ook op andere momenten. Wel eerst even bellen, mailen of binnenspringen op het secretariaat!
{{% /imgandtxt %}}

### KASTEEL ROZELAAR

{{% imgandtxt url="https://www.routen.be/sites/default/files/public/styles/background_image/public/2020-03/waasland_kasteel%20rozelaar_lochristi.jpg" %}}
KNOOPPUNT 10

In dit beschermde classicistische kasteel met witgepleisterde gevels uit 1840 richtte Charles Vuylsteke rond 1870 zijn internationaal gewaardeerd tuinbouwbedrijf op. Dit betekende het startschot voor de azalea- en begoniateelt in Lochristi. Al in de 13de eeuw stond hier een kasteel dat dienst deed als buitenverblijf voor de abten van de Gentse Sint-Baafsabdij. Ook zij hadden ook al groene vingers: hun omwalde domein bevatte een wijngaard, een boomgaard en een uitgebreide groenten- en kruidentuin. Het kasteel is zichtbaar vanuit de monumentale Kasteeldreef, maar is niet voor publiek toegankelijk.
{{% /imgandtxt %}}

### GALLISCHE HOEVE

In dit openluchtmuseum werd op een wetenschappelijk verantwoorde manier een landelijke nederzetting uit de Late IJzertijd/vroege Gallo-Romeinse periode gereconstrueerd. Elke zaterdagnamiddag (of op afspraak) kan je hier het verleden herbeleven tijdens demo’s van ambachten en krijgskunsten of aan educatiestanden rond onder meer de Keltische cultuur, en historisch koken zoals de Kelten en de Romeinen.

### KASTELEN VAN DESTELBERGEN

{{% imgandtxt url="https://www.routen.be/sites/default/files/public/styles/background_image/public/2021-03/preview_Destelbergen_Kastelen-4.jpg" %}}
KNOOPPUNT 8-7

In en rond de Kwadenplasstraat en de Eenbeekstraat rijd je door het beschermd dorpszicht van Destelbergen met de kastelen Notax, Succa, Crabbenburg en Te Lande. In zijn oudste vorm was kasteel Notax een donjon op een omwalde motte, in de kelder bevinden zich 9 glas-in-lood ramen in het thema van het epos van de vos Reynaert. Kasteel Succa, omringd door een park van 17 ha, zie je best als je vanaf de Zevensterrede naar links kijkt. Het kasteel Crabbenburg - ja, zoals in Kuifje! - heeft met zijn vier Ionische zuilen en gebeeldhouwde fronton de allure van een Griekse tempel.
{{% /imgandtxt %}}


