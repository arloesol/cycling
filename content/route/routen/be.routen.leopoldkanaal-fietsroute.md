---
title: "Leopoldkanaal fietsroute"
subtitle: "Vlak bij de grens met Nederland bol je door een prachtig stukje Meetjesland, langs het Leopoldkanaal, langs kreken en door vergeten vissersdorpjes"
date: "2022-11-05"
description: "Leopoldkanaal fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/leopoldkanaal-fietsroute"
gpx: "routen/leopoldkanaal-fietsroute.gpx"
length: 60
---

## Let's Go!

Vlak bij de grens met Nederland bol je door een prachtig stukje Meetjesland, langs het Leopoldkanaal, langs kreken en door vergeten vissersdorpjes. Hier liggen de mooie verhalen en dito terrasjes voor het grijpen. Een ideale dagtrip!

## On Route

### Godshuis

{{% imgandtxt url="https://www.routen.be/sites/default/files/public/styles/background_image/public/2020-07/preview_Meetjeslandse%2Bkreken-45.jpg" %}}
Knooppunt 90

Jarenlang huisde in dit fraaie gebouw - 75 meter lang en 56 meter breed - na een grondige restauratie een luxueus hotel met feestzaal en bistro. Vandaag wacht het op een nieuwe bestemming.
{{% /imgandtxt %}}

### Sentse Kreken

Knooppunt 90-86-83

Wat verderop ligt een wonderlijk plekje waar de Blokkreek en de Hollandersgatkreek elkaar kussen. Ideaal voor die selfie, maar toch vooral om je picknick uit je rugzak te halen en te genieten van dit stille, romantische stukje polder.

### Provinciaal Sportcentrum De Boerekreek

{{% imgandtxt url="https://www.routen.be/sites/default/files/public/styles/background_image/public/2020-04/Boerekreek.jpg" %}}
Knooppunt 75

Voor de liefhebbers: vanaf knooppunt 83 kan je hier de Mindful Walk volgen, een yogapad van 9,5 kilometer, en er staat ook een altijd toegankelijke vogelkijkhut om wilde eenden, buizerds, torenvalken en kolganzen te spotten.
{{% /imgandtxt %}}

### Oudemanskreek en De Roste Muis

{{% imgandtxt url="https://www.routen.be/sites/default/files/public/styles/background_image/public/2020-12/foto%20waterland%20winter.jpg" %}}
Knooppunt 43

Van op het terras pik je ook een streepje kunst mee: in het water van de Oudemanskreek staat de beeldgroep ‘Als de vos de passie preekt’, een prekende Reynaert voor een rij van zes ganzen op een slanke brug. Al sinds 1995 goed voor één van de meest gefotografeerde plekjes van met Meetjesland!
{{% /imgandtxt %}}

### Watervliet

{{% imgandtxt url="https://www.routen.be/sites/default/files/public/styles/background_image/public/2020-05/Dorpshart.jpg" %}}
Knooppunt 46-60

Binnenin hangt het schilderij ‘Nood Gods’ van de Meester van Frankfurt, een van dé topwerken van de Vlaamse Primitieven. De man uiterst rechts op het middenpaneel is wellicht een zelfportret van de schilder. Het begrip 'Nood Gods' slaat op het verdriet van Maria en anderen rond het lichaam van Jezus.
{{% /imgandtxt %}}

### Doden draad

{{% imgandtxt url="https://www.routen.be/sites/default/files/public/styles/background_image/public/2021-02/preview_boekhoute7.jpg" %}}
Knooppunt 49-89

Tussen knooppunt 49 en 89 reconstrueerden Meetjeslandse gidsen een stuk van ‘Den Draad’, aan het Isabellagemaal staat een kunstwerk van Wesley Meuris ter herdenking van de slachtoffers. Het wil tegelijk verwijzen naar de kracht en de impact tussen gebieden, culturen en bevolkingsgroepen.
{{% /imgandtxt %}}

### Boekhoute

{{% imgandtxt url="https://www.routen.be/sites/default/files/public/styles/background_image/public/2021-02/preview_boekhoute16.jpg" %}}
Knooppunt 50

Een straat met de naam ‘Haven’ herinnert weemoedig aan het roemrijke visserijverleden. In het Bezoekerscentrum loopt ook een boeiende expo over de Grote Vrouwen van Boekhoute die tijdens WOI lijf en leven overhadden voor het vaderland. Mét spannend smokkelpad voor de kinderen!
{{% /imgandtxt %}}

### Eiland Strobrugge

Knooppunt 6-5

Aan het eiland Strobrugge, het Meetjeslandse uiteinde van het Leopoldkanaal, vloeien het Schipdonkkanaal en het Leopoldkanaal net niet samen. Hier zijn ook nog sporen te vinden van de Lieve, het allereerste kanaal dat in onze contreien werd gegraven en dat de Gentse binnenwateren verbond met Damme.


