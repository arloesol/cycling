---
title: "Langs Gentse wateren fietsroute"
subtitle: "Van de Watersportbaan, de Leie en de Nederschelde tot de Lieve, de Brugse- en de Nieuwevaart"
date: "2022-11-05"
description: "Langs Gentse wateren fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/langs-gentse-wateren-fietsroute"
gpx: "routen/langs-gentse-wateren-fietsroute.gpx"
length: 16
---

## Let's Go!

Van de Watersportbaan, de Leie en de Nederschelde tot de Lieve, de Brugse- en de Nieuwevaart: de Gentse wateren houden je gezelschap op deze fraaie kennismakingsrit door en rond de stad.

## On Route

### Watersportbaan en Blaarmeersen

{{% imgandexttxt url="https://www.routen.be/sites/default/files/public/styles/background_image/public/2020-07/Terrasjes%20tussen%20Leie%20en%20Schelde-26.jpg" %}}
Knooppunt 68-52

De Watersportbaan – officieel de Nationale Watersportbaan Georges Nachez – is liefst 2,3 kilometer lang en 67 breed. Geen wonder dat ze heel wat roeiers òp en joggers en wandelaars naast het water aantrekt. Langs de Zuiderlaan liggen de Blaarmeersen, hét adres voor zwemmen in openlucht, zonnekloppen, surfen, vissen of duiken in Gent. Vlak bij het centrum is dit park van 100 hectare een groen rustpunt en een baken van sportiviteit. Een waterspeeltuin met glijbaan en een uitgestrekt zandstrand maken de buitenpret compleet.
{{% /imgandexttxt %}}

### STAM

{{% imgandexttxt url="https://www.routen.be/sites/default/files/public/styles/background_image/public/2020-08/museum-STAM-gent.jpg" %}}
Knooppunt 52-4

Gent is van alle tijden en dat geldt ook voor het moderne Stadsmuseum STAM: een hypermoderne nieuwbouw op de Bijlokesite, tegen een historische achtergrond van 14de-eeuwse abdijvleugels en een 17de-eeuws kloostergebouw. Een vast circuit neemt je mee langs een chronologisch parcours van sprekende collectiestukken en multimedia die de ontwikkeling en groei van de stad schetsen, van de middeleeuwen tot nu. Klik oude kaarten aan en ontdek een schat aan beeldmateriaal, bouw de Gentse torens in witte LEGO-blokjes en loop rond op een 300m² grote luchtfoto.
{{% /imgandexttxt %}}

### Citadelpark

{{% imgandexttxt url="https://www.routen.be/sites/default/files/public/styles/background_image/public/2020-04/Citadelpark%20Gent%201%20David%20Samyn.jpg" %}}
Knooppunt 52-4

Het groene Citadelpark – in 1913 de locatie van de wereldtentoonstelling – is de thuis van twee toonaangevende musea: het Museum voor Schone Kunsten (MSK) bezit een representatieve collectie kunst uit de Zuidelijke Nederlanden vanaf de middeleeuwen tot de eerste helft van de 20ste eeuw, het S.M.A.K. is een van de interessantste hedendaagse musea van België, met boeiende tentoonstellingen aangevuld met beelden, schilderijen en installaties uit de eigen collectie. Aan de rand opende in 2020 het Gents Universiteitsmuseum GUM, een uniek museum over wetenschap, onderzoek en kritisch denken.
{{% /imgandexttxt %}}

### Sint-Baafsabdij

{{% imgandexttxt url="https://www.routen.be/sites/default/files/public/styles/background_image/public/2020-08/Sint-Baafsabdij-Gent.jpg" %}}
Knooppunt 31-92

De Sint-Baafsabdij is van de meest poëtische sites van Gent: een middeleeuws pandhof tussen begroeide ruïnes en een ‘groene’ kerk. Die kerk stond er ooit echt, maar werd nu nagebouwd met metershoge haagbeukzuilen. Ooit was ze de grootse Romaanse kerk van de Lage Landen. De abdij bezoeken kan van april tot november op vrijdag-, zaterdag- en zondagnamiddag van 14 tot 18 uur.
{{% /imgandexttxt %}}

### Portus Ganda

{{% imgandexttxt url="https://www.routen.be/sites/default/files/public/styles/background_image/public/2020-06/preview_Gent_sept_2016-63.jpg" %}}
Ganda, zoals Gent oorspronkelijk heette, ontstond aan de samenvloeiing van de Leie en de Schelde. Nu ligt op die plek Portus Ganda, een jachthaven voor passanten. De Nederschelde, ooit gedempt om plaats te maken voor koning auto, werd hier in zijn volle glorie hersteld. Bruggen en parkjes, gezellige terrasjes en het prachtig gerestaureerde art-decozwembad Van Eyck: het zorgt voor - alweer – een prachtig stukje Gent.
{{% /imgandexttxt %}}

### Industriemuseum

Laat je in het Industriemuseum terugflitsen naar eind 19de eeuw, toen Gent nog een bruisende fabrieksstad was met rokende schoorstenen en drukbevolkte arbeidersbuurten. Het glorierijke textielverleden vormt de rode draad doorheen de expo in deze oude katoenspinnerij. Neem de lift naar de bovenste verdieping voor een fenomenaal uitzicht over de stad.

### Huis Van Alijn 

{{% imgandexttxt url="https://www.routen.be/sites/default/files/public/styles/background_image/public/2020-06/HuisVanAlijn.jpg" %}}
Nog zo’n museumtopper! Het Huis van Alijn zet met foto’s, filmpjes en originele opstellingen het dagdagelijkse leven van de 20ste-eeuwse sterveling in de kijker. Je herontdekt dat alledaags allerminst gewoon is. Geniet na van je bezoek in het volkscafé of vlij je neer in de gezellige binnentuin.
{{% /imgandexttxt %}}

### Patershol

Deze bijzonder mooie hoek van Gent is een stad-in-de-stad: een oude wijk met een middeleeuws stratenpatroon en een volkse ziel. Kuierend door de smalle, autovrije steegjes ontdek je er een mix van restaurants, volkse cafés en hippe bars.

### Gravensteen

{{% imgandexttxt url="https://www.routen.be/sites/default/files/public/styles/background_image/public/2020-04/Gent%20Gravensteen%20David%20Samyn.jpg" %}}
Deze voormalige residentie van de Graven van Vlaanderen mag niet ontbreken op je Gentse to-dolijst. De mystieke burcht heeft een bewogen geschiedenis, nauw verweven met het complexe en vaak woelige verleden van de stad. Het is de enige overgebleven middeleeuwse waterburcht met een vrijwel intact verdedigingssysteem in Vlaanderen. Bovenop het donjon geniet je van een fabelachtig uitzicht over de stad, binnenin krijg je een volledig beeld van de riddercultuur in de 12de eeuw. Niet vies van een vleugje humor? De Gentse komiek Wouter Deprez sprak de grappige audiotour in!
{{% /imgandexttxt %}}

### Bourgoyen-Ossemeersen

Knooppunt 93-68

Met zijn oppervlakte van meer dan 220 hectare is Bourgoyen-Ossemeersen een uniek reservaat. De weidse moerassen nodigen je uit om de verrekijker boven te halen. Speur de horizon af.  Bewonder de ongerepte natuur, en verken gerust de verschillende wandelroutes. In het bezoekerscentrum kan je, behalve voor alle info, ook terecht voor een biodrankje of een fairtradehapje. Naast het bezoekerscentrum ligt een kort maar heel leuk blotevoetenpad voor de kinderen.


