---
title: "Langs Begoniavelden Fietsroute"
subtitle: "Je startpunt Laarne ligt in het epicentrum van de begonia, de exotische bloem die een Franse monnik in de 17de eeuw vanuit de Antillen naar Europa bracht"
date: "2022-11-09"
description: "Je startpunt Laarne ligt in het epicentrum van de begonia, de exotische bloem die een Franse monnik in de 17de eeuw vanuit de Antillen naar Europa bracht"
region: "flanders"
source: "be.routen"
ext_url: "https://www.routen.be/langs-begoniavelden-fietsroute"
gpx: "routen/langs-begoniavelden-fietsroute.gpx"
length: 32
tags:
 - "flanders"
 - "short"
categories:
 - "official"
 - "route"
---

## Let's Go ! 

Je startpunt Laarne ligt in het epicentrum van de begonia, de exotische bloem die een Franse monnik in de 17de eeuw vanuit de Antillen naar Europa bracht. In de zomer kan je hier de veelkleurige, uitgestrekte begoniavelden nog altijd in al hun pracht bewonderen.

## On route

### Knooppunt 24 – Kasteel Van Laarne

{{% imgandtxt url="https://www.routen.be/sites/default/files/public/styles/background_image/public/2020-03/Kasteel%20laarne.jpg" alt="Knooppunt 24 – Kasteel van Laarne" %}}
Startpunt

Start je route in adellijke stijl en waan je even ridder of jonkvrouw in het sublieme 14de-eeuwse kasteel van Laarne, een van de best bewaarde versterkte burchten van Vlaanderen. Het herbergt een indrukwekkende kunstverzameling met Brusselse wandtapijten, meubels uit de 16de eeuw en een knappe zilvercollectie. Tijdens de beruchte heksenprocessen van begin 17de eeuw werden hier vermeende heksen achter slot en grendel gezet. Met de movieguide ‘Heksen’ duik je in het verleden van het kasteel, samen met pastoor Jan Schatteman en poetsvrouw Josyne. In elke kamer - van salon over keuken tot gevangenis - ontdek je een ander facet van die meeslepende geschiedenis.
{{% /imgandtxt %}}

### Eetcafe ’T Steentje 

KNOOPPUNT 25 - 29

Dé ideale stop voor gezellig nakaarten straks, dit sympathieke eetcafé en toeristisch ambassadeur vlakbij het kasteel. Op de eetkaart prijken verzorgde snacks, salades, pasta’s en vleesgerechten, plus lekkere zoetigheden, de drankkaart meldt een keur aan trappisten en meer dan 20 soorten gin voor jouw favoriete gin-tonic.### Begoniavelden

{{% imgandtxt url="https://www.routen.be/sites/default/files/public/styles/background_image/public/2020-06/Begoniaveld%20Laarne%204%20Bram%20Elewaut.jpg" alt="BEGONIAVELDEN" %}}
KNOOPPUNT 29

Vroeger kon je Laarne, Lochristi of Destelbergen niet voorbijrijden zonder een veld vol begonia's te passeren, vandaag is deze regio nog altijd het epicentrum van de begoniakweek, maar die is nu meer gecentraliseerd. Het verhaal van de begonia begon eind 17de eeuw, toen de Franse monnik en botanist Charles Plumier in opdracht van zonnekoning Lodewijk XIV in de Antillen op zoek ging naar exotische planten. Daar ontdekte de geestelijk een robuuste plant met schitterende kleuren. Later vonden andere botanici nog verschillende andere begoniasoorten die in de loop der jaren met elkaar werden gekruist.Vanaf begin 19de  eeuw werd de begonia immens populair in heel Europa, onder meer door toedoen van de bekende Gentbrugse horticulturist Louis Van Houtte. Al vrij vroeg na hun ontdekking slaagde men erin, vooral dankzij Van Houttes experimenten, om deze planten via generatieve weg bij duizenden te vermenigvuldigen in rijke, kleurvaste variëteiten. In en rond Gent gingen talrijke landbouwkundige bedrijven zich daarna specialiseren in de teelt van vooral knolbegonia's.
{{% /imgandtxt %}}

### Kalkense Meersen

{{% imgandtxt url="https://www.routen.be/sites/default/files/public/styles/background_image/public/2020-03/Kalkense%20Meersen%20Wetteren.jpg" alt="KALKENSE MEERSEN" %}}
KNOOPPUNT 29-36

Tussen de dorpskernen van Wetteren, Schellebelle, Kalken en Uitbergen vlijen zich 1.000 hectare vochtig weiland knusjes in een oksel van de Schelde. Dit zijn de Kalkense Meersen, een beschermd natuurgebied waar beken, grachten en fiets- en wandelpaden schilderachtig doorheen kronkelen. In dit Sigmagebied geniet je van een weids landschap met eindeloze vergezichten, afgewisseld met bomenrijen en kleine bosjes.Bergenmeersen, Wijmeers, Scheldebroeken, …in elk van de stukjes meersen floreren erg verscheidene biotopen, elk met hun eigen karakteristieke dier- en plantensoorten. Op de grootste rietvijver werden intussen 170 vogelsoorten gespot.
{{% /imgandtxt %}}

### Kalverbos

KNOOPPUNT 66-22

Voor de aanleg van de dijken werd dit Melse natuurreservaat overstroomd door de Schelde. De oude zandwinningsput die later overbleef na de afvoer van zand en klei, veranderde in een plas vol leven, met tal van eendensoorten als vaste bewoners en de kleine karekiet en de rietgors in de rietkragen. Het natuurdomein is niet toegankelijk maar via een voetpad vanaf de Scheldedijk kan je de vroegere zandput bereiken.Ten westen van dit gebied en zichtbaar vanaf het fietspad ligt de Bosseveerhoeve of Hoeve Ten Bossche, de voormalige pachthoeve van de abdij Nieuwenbosch die in 1579 door de beeldenstormers werd verwoest.### Damvallei

KNOOPPUNT 11

Tussen Destelbergen en Heusden maakten de turfputten rond de oude Scheldemeanders plaats voor een uitgestrekt natuurgebied. Absolute blikvanger is het Damvalleimeer, een kunstmatige waterpartij die ontstond door de zandwinning voor de aanleg van de E17 vlakbij. Een groot deel van het gebied wordt beheerd door Natuurpunt en is een populaire pleisterplaats voor watervogels én wandelaars.### Bistro Celine 

{{% imgandtxt url="https://www.routen.be/sites/default/files/public/styles/background_image/public/2020-06/preview_IMG_20190915_152625.jpg" alt="BISTRO CELINE " %}}
KNOOPPUNT 11

Bistro Céline bleef de menukaart van het vroegere palinghuis Stapsteen trouw, met hedendaagse versies van Vlaamse klassiekers en paling klaargemaakt op zes verschillende manieren. ’s Namiddags kan je hier lekker afstappen voor een pannenkoek of een andere zoetigheid.
{{% /imgandtxt %}}

### Knooppunt 24 – Kasteel Van Laarne

Eindpunt


