---
title: "Hermes Fietsroute"
subtitle: "Deze fietstocht door het lichtgolvende landschap rond Ronse heeft zijn naam niet gestolen"
date: "2022-11-09"
description: "Deze fietstocht door het lichtgolvende landschap rond Ronse heeft zijn naam niet gestolen"
region: "flanders"
source: "be.routen"
ext_url: "https://www.routen.be/hermes-fietsroute"
gpx: "routen/hermes-fietsroute.gpx"
length: 40
tags:
 - "flanders"
 - "short"
categories:
 - "official"
 - "route"
---

## Let's Go ! 

Deze fietstocht door het lichtgolvende landschap rond Ronse heeft zijn naam niet gestolen: de Heilige Hermes is alomtegenwoordig in de stad. Letterlijk, want zijn stoffelijke resten liggen in de indrukwekkende Sint-Hermescrypte onder de kerk.

## On route

### Sint-Hermeskerk Ronse

{{% imgandtxt url="https://www.routen.be/sites/default/files/public/styles/background_image/public/2020-03/Sint-Hermescrypte4.jpg" alt="Sint-Hermeskerk Ronse" %}}
Startpunt

Ronse, “de koning der Vlaamse Ardennen” volgens Omer Wattez, heeft voor ieder wat wils. Naast de Hoge Mote, het grensverleggend streekbelevingscentrum voor de Vlaamse Ardennen, pronkt Ronse ook met een voor België unieke site: de monumentale Romaanse crypte onder de Sint-Hermeskerk. Hier liggen de relieken van de heilige Hermes, patroon van de zenuw- en geesteszieken. LET OP: De crypte blijft wegens renovatiewerken momenteel nog even dicht. In de stad kan je gelukkig nog genoeg andere dingen ontdekken, want verder maken ook het MUST, de smaakkaart en het Muziekbos deel uit van de Ronse Top 5.
{{% /imgandtxt %}}

### Louise-Marie

{{% imgandtxt url="https://www.routen.be/sites/default/files/public/styles/background_image/public/2020-03/Louise-Marie_JelleVermeersch.jpg" alt="Louise-Marie" %}}
De naam van dit dorp verwijst naar de eerste Koningin der Belgen, Louise-Marie d’Orléans die overleed op de dag van de eerstesteenlegging van de kerk. Op het dorpsplein vind je de Onze-Lieve-Vrouw La Salettekerk maar ook het kunstwerk “Louise-Marie daar zit muziek in”.Bij Taverne Les Soeurs Louise, recht tegenover de kerk, kan je terecht voor een hapje en een drankje. Ann en Katrien, 2 zussen, toverden het voormalige Café Louise om tot een taverne met hoge ambities: de Vlaamse keuken eer aan doen.
{{% /imgandtxt %}}

### Muziekbos

{{% imgandtxt url="https://www.routen.be/sites/default/files/public/styles/background_image/public/2020-04/Muziekbos_speelzone1-tov.jpg" alt="Muziekbos" %}}
Het Muziekbos is meer dan 100 hectare groot en ligt op de Muziekberg, een van de bekendste getuigenheuvels in de Vlaamse Ardennen. De naam heeft niets met muziek te maken, maar is afgeleid van het Keltische woord voor moeras. Middenin het bos staat het merkwaardige stenen bouwsel de Geuzentoren.
{{% /imgandtxt %}}

### Bistro Boekzitting

{{% imgandtxt url="https://www.routen.be/sites/default/files/public/styles/background_image/public/2020-04/Bistro%20Boekzitting%20Muziekbos%20%C2%A9%20David%20Samyn.jpg" alt="Bistro Boekzitting" %}}
Op de plek waar vroeger recht werd gesproken staat sinds enkele jaren Bistro Boekzitting. Je bent er welkom voor een drankje, een snelle hap of een gastronomisch menu. Bistro Boekzitting is een van de weinige plekken in de Vlaamse Ardennen waar je Liefmans Goudenband in flessen van 75cl kan drinken: een absolute aanrader! Ook tal van andere bieren uit de Vlaamse Ardennen staan hier op de kaart.
{{% /imgandtxt %}}

### Kanarieberg

{{% imgandtxt url="https://www.routen.be/sites/default/files/public/styles/background_image/public/2020-03/Avontuur_IJsmolenhoeve.jpg" alt="Kanarieberg" %}}
Eenmaal het Muziekbos voorbij begin je aan de afdaling van de Kanarieberg. Een leuke tussenstop met kinderen is de Ijsmolenhoeve. Jong en oud kan zich hier volledig uitleven. De allerkleinsten kunnen genieten van een leerrijke ervaring op de kinderboerderij terwijl de iets stoerdere kinderen zich kunnen uitleven op het hoogteparcours of de klimmuur.
{{% /imgandtxt %}}

### Kapel Lorette

{{% imgandtxt url="https://www.routen.be/sites/default/files/public/styles/background_image/public/2020-04/Kapel_Lorette-david-samyn.jpg" alt="Kapel Lorette" %}}
Even verderop vind je Kapel Lorette. In deze kapel, oorspronkelijk gebouwd voor de mensen uit de buurt, werd een relikwie van Onze-Lieve-Vrouw van Loreto bewaard. Loreto is de plaats waar volgens eeuwenoude legendes het huis van Maria staat. Het kapelletje is daardoor uitgegroeid tot een regionaal bedevaartsoord.
{{% /imgandtxt %}}

### Wallonië

Je laat Ronse achter je, en fietst Wallonië binnen. Hier is het landschap voornamelijk vlak. Je fietst onder meer langs de Kattemolen, een houten staakmolen op een heuvelrug van 115 meter hoog. Je flirt hier enkele kilometers met de grens en steekt ze maar liefst 10 keer over!### Hotond

{{% imgandtxt url="https://www.routen.be/sites/default/files/public/styles/background_image/public/2020-07/Hotond%20landschap%201%20David%20Samyn.jpg" alt="Hotond" %}}
Hoger dan op de Hotondberg kan je in Oost-Vlaanderen niet zitten: met zijn 150 meter boven de zeespiegel torent de heuvel uit boven alles in de provincie. Het cafeetje dat er vroeger stond ging tegen de grond en maakte plaats voor een vrij toegankelijk park met aansluitend het gloednieuwe hotel-restaurant Hotond en een gloednieuw café. Waar dat zou komen, lag voor de hand: in de bekende Hotondmolen zelf, een 18de-eeuwse grondzeiler met fenomenaal uitzicht op de heuvels van de Vlaamse Ardennen. Ook als je hier niet blijft overnachten (wat eerlijk gezegd zonde zou zijn) zien ze je in het Hotond Café graag komen voor een drankje en een hapje. Een van de mooiste panorama’s van Oost-Vlaanderen krijg je er gratis bovenop.
{{% /imgandtxt %}}

### Sint-Hermeskerk Ronse

Eindpunt


