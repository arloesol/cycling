---
title: "Over de Muur en de Taalgrens fietsroute"
subtitle: "Smeer je kuiten maar in, want op deze route trotseer je in het begin de beruchte Muur van Geraardsbergen"
date: "2022-11-05"
description: "Over de Muur en de Taalgrens fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/over-muur-en-taalgrens-fietsroute"
gpx: "routen/over-muur-en-taalgrens-fietsroute.gpx"
length: 68
---

## Let's Go!

Smeer je kuiten maar in, want op deze route trotseer je in het begin de beruchte Muur van Geraardsbergen. Daarna kan je rustig op adem komen in de groene omgeving van de taalgrens, langs een erkend stiltegebied, gezellige volkscafés en het water van De Gavers.

## On Route

### Provinciaal Domein De Gavers

{{% imgandexttxt url="https://www.routen.be/sites/default/files/public/styles/background_image/public/2020-04/Provinciaal%20domein%20De%20Gavers%202%20David%20Samyn.jpg" %}}
Startpunt

Provinciaal Domein De Gavers is een groot recreatiedomein met een 20 hectare grote waterplas, waarop je bootje kan varen, maar ook in kan zwemmen, op afgescheiden stukken. Het domein heeft een grote parking en zelfs een camping, ook voor motorhomes, en is dus ideaal als start- en eindpunt.
{{% /imgandexttxt %}}

### De Muur

{{% imgandexttxt url="https://www.routen.be/sites/default/files/public/styles/background_image/public/2021-08/img_3030_0.jpg" %}}
Knooppunt 80

Tijd om krachten op te doen! Je bent in Geraardsbergen, de stad van de mattentaarten, een door UNESCO erkend streekproduct, eigen aan deze stad. Niemand kijkt ervan op als je er een vijftal inslaat om dat bekende obstakel op je traject met een caloriebom te beklimmen. De Muur wacht op je. Je neemt een aanloop vanaf de Vesten en  komt al gauw op de Oudenberg terecht, de gevreesde Muur, die jarenlang scherprechter was in de Ronde van Vlaanderen. Prijs je gelukkig, eens boven aan de kapel op de Oudenberg ben je het ergste van je trip voorbij. Vanaf nu gaat het licht golvend richting de taalgrens.
{{% /imgandexttxt %}}

### Siltegebied Dender-Mark

{{% imgandexttxt url="https://www.routen.be/sites/default/files/public/styles/background_image/public/2020-06/preview_Stiltegebied9_TVA.jpg" %}}
Knooppunt 78-29

Je fietst op deze route een stuk door een erkend stiltegebied, het eerste erkende 'Urban Quiet Park' van België. Er zijn slechts 2 andere UQP's in Europa, nabij Barcelona en Londen. Wat een stiltegebied is, ontdek je door er doorheen te fietsen. Neem het maar letterlijk, de stilte is hier hoorbaar.
{{% /imgandexttxt %}}

### Everbeek

{{% imgandexttxt url="https://www.routen.be/sites/default/files/public/styles/background_image/public/2020-08/%27t%20Fameus%20Verleden.jpg" %}}
Knooppunt 93

Je duikt een groene omgeving in nabij de taalgrens. Hier vind je uitgestrekte bossen en slaperige dorpjes. De tweelinggemeente Everbeek is er zo eentje, met twee dorpskernen, Everbeek-Boven en Everbeek-Beneden. Die laatste ligt op je pad en is een mooie tussenstop. Een hongertje kan je hier verslaan in 't Fameus Verleden. Iets drinken doe je in 't Portret, om de hoek van 't Fameus Verleden. Volgetankt kan je er weer tegen voor een tijdje.
{{% /imgandexttxt %}}

### Lionel de Libel

{{% imgandexttxt url="https://www.routen.be/sites/default/files/public/styles/background_image/public/2021-07/IMG_20210701_152438.jpg" %}}
Knooppunt 95-87

In 2021 opende Toerisme Oost-Vlaanderen een nieuw rustpunt op het fiets- en wandelnetwerk, bij de Drie Scheppers. Daar staat een 7 meter hoge libel en enkele rustbanken. Om de hoek vind je ijszaak Bolleke Boe, waar je ambachtelijke ijsjes in coupes, maar ook op hoorntjes kan kopen. Ideaal voor een pauze bij Lionel de Libel.
{{% /imgandexttxt %}}

### Kruisen en kapelletjes

{{% imgandexttxt url="https://www.routen.be/sites/default/files/public/styles/background_image/public/2021-06/kapel%20muizenhol_deftinge.jpg" %}}
Knooppunt 39

Op je route zal je veel kruisen en kapelletjes tegenkomen, die zo eigen zijn aan deze streek. Meestal herinneren die aan nagekomen beloftes, aan voorspoed na tegenspoed. Je vindt er drie na elkaar op de Hogeweg.
{{% /imgandexttxt %}}


