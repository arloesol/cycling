---
title: "Waaslandhaven fietsroute"
subtitle: "De Havenroute loodst je vanaf Fort Liefkenshoek, over de grootste sluis ter wereld, langs Doel en talrijke weidevogelgebieden naar het heerlijke polderdorpje Kallo"
date: "2022-11-05"
description: "Waaslandhaven fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/waaslandhaven-fietsroute"
gpx: "routen/waaslandhaven-fietsroute.gpx"
length: 47
---

## Let's Go!

De Havenroute loodst je vanaf Fort Liefkenshoek, over de grootste sluis ter wereld, langs Doel en talrijke weidevogelgebieden naar het heerlijke polderdorpje Kallo. Hier flits je van het ene contrast naar het andere: van torenhoge containerschepen naar eeuwenoude forten, van wilde paarden naar industreek-architecturale wereldklasse, van het eenvoudig kleine naar het immens grote.

## On Route

### Fort Liefkenshoek

{{% imgandexttxt url="https://www.routen.be/sites/default/files/public/styles/background_image/public/2020-01/Fort%20Liefkenshoek.jpg" %}}
Startpunt - Knooppunt 15

Toen de Spanjaarden tijdens de Tachtigjarige Oorlog oprukten richting Antwerpen, liet het stadsbestuur rond 1580 twee forten bouwen aan weerszijden van de Schelde: een in Lillo en een in Kallo. Ze wilden ze de stad beschermen en de scheepvaart op de Schelde veiligstellen. Fort Liefkenshoek was even in Spaanse handen, maar werd heroverd en bleef tot 1786 een Hollandse enclave in Spaans-Habsburgs gebied. Eind 18de eeuw nam Napoleon het in, om het drastisch te renoveren. In de 20ste eeuw deed het ook dienst als quarantainelazaret en marinebasis voor het Belgische leger. Vandaag is het prachtig gerestaureerde fort eigendom van de gemeente Beveren en doet het dienst als bezoekerscentrum. Spring binnen voor een bezoek, of om in de gezellige taverne iets te eten of te drinken.
{{% /imgandexttxt %}}

### Kieldrechtsluis

{{% imgandexttxt url="https://www.routen.be/sites/default/files/public/styles/background_image/public/2020-03/Kieldrechtsluis_0.jpg" %}}
Knooppunt 15-17

De Antwerpse haven is misschien niet de grootste ter wereld, maar kan met de Kieldrechtsluis wél prat gaan op de grootste sluis ter wereld: 8 voetbalvelden groot en opgebouwd uit 22.000 ton staal. Officieel heet ze Deurganckdoksluis, maar omdat die naam bij andertaligen lastig in de mond lag, werd het Kieldrecht. De sluis biedt een tweede toegang tot de Waaslandhaven, samen met de Kallosluis. Beide liggen op je route: de Kieldrechtsluis kort na knooppunt 15, de Kallosluis kom je straks, wanneer je terug richting knoopunt 15 fietst, net vóór je eindpunt.
{{% /imgandexttxt %}}

### Doel

{{% imgandexttxt url="https://www.routen.be/sites/default/files/public/styles/background_image/public/2020-06/preview_Waasland_Prosperpolder-52.jpg" %}}
Knooppunt 17

Doel lag lang geïsoleerd tussen de slikken en schorren van Saeftinghe en de Schelde, als een soort schiereiland. Hier werd al in de 13de eeuw naar turf gegraven, zo diep en zo weids dat het gebied een makkelijke prooi was voor overstromingen. Maar de strijd tegen het water werd gewonnen en zo werd Doel een dorp. Hou hier zeker een tussenstop, in het levendige Doel 5 bijvoorbeeld, hert laatste café aan de haven, of in restaurant De Molen op de Dijk.
{{% /imgandexttxt %}}

### Prosperpolder

{{% imgandexttxt url="https://www.routen.be/sites/default/files/public/styles/background_image/public/2020-06/preview_Waasland_Prosperpolder-111.jpg" %}}
Knooppunt 17-14

Aan het dorpgezicht van Prosperpolder mag niet worden geraakt, want het is al jaren beschermd als waardevol erfgoed. Dat geldt uiteraard ook voor de imposante neogotische kerk, die je van ver in de polders in de lucht ziet rijzen. Rondom strekt zich de Prosperpolder uit: in de 19de eeuw nog een schorren- en slikkengebied langs de oevers van de Schelde, nu onderdeel van het internationale Hedwige-Prosperproject. Het totaalgebied, eens gerealiseerd, zal goed zijn voor 4.000 hectare uitzonderlijke getijdennatuur van internationaal belang. Met of zonder Hedwige-Prosper-ontpoldering is het Verdronken Land van Saeftinghe reeds het grootste brakwaterschorrengebied van West-Europa.
{{% /imgandexttxt %}}

### Drijdijck

{{% imgandexttxt url="https://www.routen.be/sites/default/files/public/styles/background_image/public/2020-06/waasland_Drijdijk_sint-gillis-waas.jpg" %}}
Knooppunt 67

Iets ten zuiden van Kieldrecht fiets je de Drijdijk op en krijg je meteen zicht op de Waaslandhaven. Het gecompenseerde natuurgebied ertussenin – Drijdijck – is een lust voor het oog. Wilde paarden komen hier grazen, en met wat geluk zie je ook kuifeenden, kievieten, knobbelzwanen of bruine kiekendieven, als je die weet te herkennen. Het bedrijf dat je ziet is Antwerp Euroterminal, marktleider in overzees transport van rollende vracht.
{{% /imgandexttxt %}}

### Kallo

{{% imgandexttxt url="https://www.routen.be/sites/default/files/public/styles/background_image/public/2020-06/preview_20180706_114937.jpg" %}}
Knooppunt 10-15

Even verder richting knooppunt 15 kom je nog voorbij de Bazaput. Over het fietsbrugje zie je aan je linkerkant de Melkader, een restant van de kreek waar de Parmavaart in uitkwam die werd gegraven om het Fort Saint-Marie met Gent te verbinden.
{{% /imgandexttxt %}}


