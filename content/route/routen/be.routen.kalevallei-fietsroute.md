---
title: "Kalevallei fietsroute"
subtitle: "Fiets van Bellem tot Mariakerke langs kastelen en door de Oude Kalevallei"
date: "2022-11-05"
description: "Kalevallei fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/kalevallei-fietsroute"
gpx: "routen/kalevallei-fietsroute.gpx"
length: 45
---

## Let's Go!

Fiets van Bellem tot Mariakerke langs kastelen en door de Oude Kalevallei. Op deze fietstocht krijg je een mooie afwisseling tussen natuur en cultuur, rust en bruisende dorpjes en tussen verharde en onverharde wegen.

## On Route

### Onze Lieve Vrouw Geboortekerk Bellem

{{% imgandtxt url="https://www.routen.be/sites/default/files/public/styles/background_image/public/2021-06/kerk_bellem_interieur.jpg" %}}
Startpunt, knooppunt 5

Aan deze kerk start je de fietsroute. Het oudste gedeelte van de kerk dateert uit de 16de eeuw. Al sinds de 13de eeuw was er sprake van een soort kerk op deze plaats. In de 19de eeuw werd de kerk het meeste uitgebreid en kreeg hij bijna zijn huidige uitzicht. Tijdens de Tweede Wereldoorlog werd de kerk in brand gestoken, sindsdien is hij weer gerestaureerd en kreeg de kerk zijn huidige vorm.
{{% /imgandtxt %}}

### Kasteel Mariahove

{{% imgandtxt url="https://www.routen.be/sites/default/files/public/styles/background_image/public/2021-06/Kasteel_mariahove_bellem.jpg" %}}
Tussen knooppunten 5 en 12

Bijna direct nadat je vertrekt op het startpunt kom je op je rechterkant kasteel Mariahove tegen. Dit kasteel kreeg zijn huidige neoclassicistische uitzicht rond 1860. Het originele kasteel dateert uit de 16de eeuw en was eigendom van de Gentse familie Rijm, die eigenaar was van de heerlijkheid Bellem. In 1965 kreeg het kasteel zijn huidige naam ‘Mariahove’ toen het werd overgedragen aan het Verbond der Kloosterzusters van het bisdom Gent. In 2017 zijn de laatste 2 zusters uit het kasteel vertrokken en werd het verkocht aan een kleinzoon van Baron Guy de Crombrugghe de Picqendaele.
{{% /imgandtxt %}}

### Schipdonkkanaal

{{% imgandtxt url="https://www.routen.be/sites/default/files/public/styles/background_image/public/2021-05/schipdonkkanaal.jpg" %}}
Tussen knooppunten 84 en 75

Tussen knooppunten 84 en 75 steek je het Schipdonkkanaal over. Dit kanaal loopt van Deinze tot Zeebrugge waar het uitmondt in de zee. Het kanaal is 56 kilometer lang en werd in de tweede helft van de 19de eeuw gegraven om het overtollige water uit de Leiestreek af te voeren. Het kanaal heet daarom ook ‘afvoerkanaal van de Leie’. Naast zijn oorspronkelijke functie is het kanaal ook zeer handig voor de scheepsvaart.
{{% /imgandtxt %}}

### Kasteel Ter Wallen

Knooppunt 73

Kasteel Ter Wallen werd al voor het eerst vermeld in 1412. Sinds het oorspronkelijke gebouw is er al veel veranderd aan dit ‘kasteel’. Het domein wordt volledig omgracht en staat in verbinding met de Kale via een sluis voor de afvoer van overtollig water.

### Oude Kalevallei

{{% imgandtxt url="https://www.routen.be/sites/default/files/public/styles/background_image/public/2021-06/kalevallei.jpg" %}}
Tussen knooppunten 47 en 48

Deze vallei vormt met zijn bloemrijke hooilanden, knotwilgenrijen en sloten een van de best bewaarde natuurgebieden van het Meetjesland. Erdoorheen kronkelt de Oude Kale, nu een beek maar ooit een concurrent van de Leie. De Kale stond in verbinding met de Poekebeek en de Durme, en mondde zo uit in de Schelde.
{{% /imgandtxt %}}

### Van Vlaenderenmolen

{{% imgandtxt url="https://www.routen.be/sites/default/files/public/styles/background_image/public/2021-06/Van%20Vlaenderenmolen_2.jpg" %}}
Tussen knooppunten 48 en 55

De Van Vlaenderenmolen is een korenwindmolen die in 1905 werd gebouwd als vervanging van de houten staakmolen. Tot in 1958 werd de molen gebruikt. Sindsdien werd het omgevormd tot woning. De molen op zijn molenberg en de omgeving errond worden sinds 1984 beschermd als dorpsgezicht.
{{% /imgandtxt %}}

### Vinderhoute

{{% imgandtxt url="https://www.routen.be/sites/default/files/public/styles/background_image/public/2021-06/wit%20kasteel_vinderhoute.jpg" %}}
Tussen knooppunten 54 en 51

Tussen knooppunten 54 en 51 fiets je door het dorpje Vinderhoute. Hier passeer je langs de parochiekerk H. Bravo, het Oud Gemeentehuis van Vinderhoute en het Wit Kasteel.
{{% /imgandtxt %}}

### Kasteel Van Hoobroeck-Van Ten Hulle en Poeldendrieskapel

{{% imgandtxt url="https://www.routen.be/sites/default/files/public/styles/background_image/public/2021-06/kapel%20poeldendries.jpg" %}}
Tussen knooppunten 70 en 80

Op het kasteeldomein stond tot 1603 de meierij (huis van de meier, beambte in dienst van een lands- of dorpsheer). In de 19de eeuw kwam er een nieuw kasteel dat tijdens de Eerste Wereldoorlog werd vernield. Na de oorlog werd het licht aangepast weer opgebouwd. Het kasteel wordt omringd door vijvers en een park in een Engelse landschapsstijl. Voor de toegangsweg naar het kasteel staat de Poeldendrieskapel. Deze staat er al sinds 1736 maar is door de jaren heen wel wat veranderd. Tijdens de Franse overheersing bijvoorbeeld werd het een woonhuis en tijdens de eerste wereldoorlog werd het gedeeltelijk vernield en weer opgebouwd met wat aanpassingen.
{{% /imgandtxt %}}

### Kraenepoel

{{% imgandtxt url="https://www.routen.be/sites/default/files/public/styles/background_image/public/2021-06/Kraenepoel.jpg" %}}
Tussen knooppunten 6 en 5

De Kraenepoel is een poel van 22 hectare groot. Deze poel ontstond samen met andere in de 13de eeuw door het weghalen van veldstenen of turf. Hierdoor kreeg het ook zijn naam, turf werd in het oud Nederlands ‘Kraene’ of ‘Krane’ genoemd. Later werd de ondiepe poel ook gebruikt om vissen in te kweken. Sinds 1957 is de Kraenepoel een beschermd landschap.
{{% /imgandtxt %}}


