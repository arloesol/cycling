---
title: "Gulden Ei fietsroute"
subtitle: "Bol door het licht glooiende landschap rond Kruisem, met hier en daar een pittig klimmetje"
date: "2022-11-05"
description: "Gulden Ei fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/gulden-ei-fietsroute"
gpx: "routen/gulden-ei-fietsroute.gpx"
length: 46
---

## Let's Go!

Bol door het licht glooiende landschap rond Kruisem, met hier en daar een pittig klimmetje. Op je route: authentieke Vlaamse wegen, kastelen omringd door schitterende parken, verbluffende vergezichten, gezellige eethuisjes om honger en dorst te verslaan, en twee toch wel verrassende musea.

## On Route

### Markt, Kruisem

{{% imgandexttxt url="https://www.routen.be/sites/default/files/public/styles/background_image/public/2020-09/preview_b%26bkasteellozer067.jpg" %}}
Opvallende uitzondering: het Kasteel della Faille d’Huysse of Lozerkasteel, dat een B&B en een vakantiewoning herbergt.
{{% /imgandexttxt %}}

### Eifeesten

Kruishoutem staat sinds oudsher bekend als de ‘eiergemeente’ van België. Eieren waren altijd een van de belangrijkste exportproducten en in het begin van de jaren ‘50 stond de gemeente aan de spits van de Europese eierhandel. Nog elk jaar worden hier tijdens de Gulden Eifeesten de Eierboer en de Eikoningin verkozen, en kan je tijdens de traditionele eierworp vanuit de kerktoren het ‘Gulden Ei’ vangen. Zo weet je meteen waar deze fietsroute z’n naam vandaan haalt.

### Kordaalbos

{{% imgandexttxt url="https://www.routen.be/sites/default/files/public/styles/background_image/public/2020-04/Kordaalbos_0.jpg" %}}
Zet even je fiets aan de kant voor een ommetje door het natuurreservaat Kordaalbos, volgens liefhebbers ‘een stukje Ierland in Vlaanderen’. Kordaal betekent ‘kort’ of ‘eng’ dal. Tot eind 18e eeuw maakte dit bos deel uit van een groter bos van zo’n 200 hectare. Natuurpunt beschermt en onderhoudt het bosje dat door Pasar verkozen werd als mooiste natuurplekje van de gemeente. Rond de slingerende Kordaalbeek ontdek je een rijk arsenaal aan vooral vochtminnende planten die de thuisbasis vormen voor een echt vogelparadijs.
{{% /imgandexttxt %}}

### Nokereberg

{{% imgandexttxt url="https://www.routen.be/sites/default/files/public/styles/background_image/public/2020-04/Nokereberg.JPG" %}}
Koersliefhebbers juichen vast op de met kasseien geplaveide Nokereberg: geen loodzware helling (350 meter lang – hellingsgraad 7%), maar wel één die tot de verbeelding. Hier ligt bijvoorbeeld de aankomstlijn van Nokere Koerse: ooit een kermiskoers, nu een voorjaarsklassieker met internationaal aanzien. Ook in vele andere eendaagse wielerwedstrijden duikt Nokereberg vaak in het parcours op.
{{% /imgandexttxt %}}

### Shoes Or No Shoes

{{% imgandexttxt url="https://www.routen.be/sites/default/files/public/styles/background_image/public/2020-06/preview_sons%2B001.jpg" %}}
Bovenop een heuvel in de Vandevoordeweg, in een magnifiek gebouw dat volledig met lood is bekleed, ligt het schoenenparadijs SONS (‘Shoes Or No Shoes’). Hier kan je een ruime collectie schoenen van kunstenaars en ontwerpers bewonderen, zool aan zool met etnografische schoenen uit de hele wereld. SONS kreeg televisiefaam als bijzonder decor voor het VIER-antiekprogramma ‘Stukken van mensen’.
{{% /imgandexttxt %}}

### Lozerbos

{{% imgandexttxt url="https://www.routen.be/sites/default/files/public/styles/background_image/public/2020-04/speelzone.jpg" %}}
Het Lozerbos ligt in het verlengde van het kasteelpark van de familie della Faille d’Huysse, die er al sinds de 17de eeuw eigenaar van is. Het domein is impressionant: een landschapspark met vijvers en prachtige bijgebouwen zoals het koetshuis, het neerhof en een torenvormig tuinpaviljoen. In één van de bijgebouwen huist vandaag een chique B&B.
{{% /imgandexttxt %}}

### De Zandvlooi

De Zandvlooi is één van dé fietscafés van de regio, met een mooie bierkaart en prettig geprijsde hongerstillers. De sfeer is volks, de pannenkoeken en ijscoupes zijn niet te versmaden.

### Mullem

{{% imgandexttxt url="https://www.routen.be/sites/default/files/public/styles/background_image/public/2020-03/Mullem_KasteelDeGerlache.jpg" %}}
Bovenop ‘den Ast’ van het pittoreske Mullem prijkt kasteel de Gerlache, een optrekje in Franse stijl bewoond door nakomelingen van de zuidpoolreizigers Adrien en Gaston de Gerlache. In de Lange Aststraat vlakbij heb je een indrukwekkend panorama op de Scheldevallei. Mullem zelf blijft een plaatje, met een geklasseerde dorpskern bestaande uit de Romaanse Sint-Hilariuskerk, een pastorij, een oud gemeenteschooltje en twee cafeetjes.
{{% /imgandexttxt %}}

### In De Kroon

{{% imgandexttxt url="https://www.routen.be/sites/default/files/public/styles/background_image/public/2020-07/preview_Mullem%252C%2Bcaf%25C3%25A9%2BDe%2BKroon.jpg" %}}
Hét café van Mullem en omgeving, met een mooi tuinterras, verzorgde snacks en een grondig geselecteerde bier- en wijnkaart. De Kroon werd al meermaals gebruikt als decor voor film en televisie. Zo dook de voorgevel op in de intro van ‘Man bijt hond’.
{{% /imgandexttxt %}}

### De Valleihoeve

{{% imgandexttxt url="https://www.routen.be/sites/default/files/public/styles/background_image/public/2020-02/Smulschuur%20De%20Valleihoeve%20Huise.jpg" %}}
In deze bioboerderij maken de bewoners op ambachtelijke wijze hun eigen hoeve-ijs en telen ze groenten en aardbeien. Bij De Valleihoeve kan je hoeveproducten kopen, genieten van een terrasje of in de wei ernaast een partijtje ‘valleigolf’ spelen.
{{% /imgandexttxt %}}

### Schietsjampettermolen 

{{% imgandexttxt url="https://www.routen.be/sites/default/files/public/styles/background_image/public/2020-02/Schietsjampettermolen%20%20Wannegem%20David%20Stockman.jpg" %}}
Al in de 16de eeuw stond er een windmolen op dit mooie heuveltje in Wannegem-Lede, waar nu de Schietsjampettermolen op torent. Zijn merkwaardige naam houdt hij over aan een schietgrage ‘champetter’ die ooit na een ruzie een kogel in het molenkot schoot. Bij de fusie van de gemeenten Kruishoutem en Zingem in Kruisem, werd de straatnaam van de aanliggende straat (Molenstraat) veranderd in Houtavestraat, naar de West-Vlaamse deelgemeente waar de molen oorspronkelijk stond.
{{% /imgandexttxt %}}

### Europees Cartoon Centrum

{{% imgandexttxt url="https://www.routen.be/sites/default/files/public/styles/background_image/public/2020-06/preview_ecc%2Bkruishoutem_DdK.jpg" %}}
Gek op cartoons? Dan is het ECC of Europees Cartoon Centrum jouw eerste (of laatste) stop langs deze route. Al sinds 2007 organiseert dit unieke museum cartoon- en karikatuurtentoonstellingen van nationale en internationale tekenaars. Er worden ook cartoonactiviteiten, -evenementen en- cursussen voor jong en oud opgezet. Daarnaast geldt ECC intussen tot één van de belangrijkste expertise- en documentatiecentra in Europa op het gebied van cartoons, spotprenten en karikaturen. Opgelet: kijk eerst even op de website voor de openingsuren, want die zijn zeer beperkt.
{{% /imgandexttxt %}}


