---
title: "De Gavers fietsroute"
subtitle: "Op deze korte lus verken je enkele deelgemeenten van Geraardsbergen, de 'poort van de Vlaamse Ardennen' én één van de oudste steden van België"
date: "2022-11-05"
description: "De Gavers fietsroute"
tags:
- flanders
- medium
categories:
- route
- official
region: "flanders"
source: "be.routen"
ext_url: "https://www.routen.be/de-gavers-fietsroute"
gpx: "routen/de-gavers-fietsroute.gpx"
length: 13
---

## Let's Go!

Op deze korte lus verken je enkele deelgemeenten van Geraardsbergen, de 'poort van de Vlaamse Ardennen' én één van de oudste steden van België. De machtige Dender houdt je 5,5 kilometer lang gezelschap.

## On Route

### Provinciaal Domein De Gavers

{{% imgandtxt url="https://www.routen.be/sites/default/files/public/styles/background_image/public/2020-04/De%20Gavers%20Geraardsbergen%20Johan%20Martens.jpg" %}}
Startpunt

Aan ontspanningsmogelijkheden geen gebrek in dit 20 hectare grote provinciaal domein aan de voet van de Oudenberg, ook voor mensen met een beperking: de wandel- en fietswegen zijn breed en vlak verhard, het overdekte Gaverbad is toegankelijk en op de camping (met één toegankelijke bungalow) heeft het sanitair aangepaste voorzieningen. De aangelegde zwem- en strandzone met speeltuin, watersporten zoals surf, kajak, roeien of pedalo, en de rondvaartboot trekken waterratten van allerlei pluimage aan. Iets eten of drinken kan in de cafetaria, of buiten op het leuke terras.
{{% /imgandtxt %}}

### ABDIJ VAN BEAUPRÉ

KNOOPPUNT 67

Deze van oorsprong 13de-eeuwse omwalde abdij even buiten het dorpscentrum van Grimminge is als monument geklasseerd. Ooit was het één van de voornaamste cisterciënzerinnenabdijen van de Lage Landen. Ze werd gebouwd op een 'bellum pratum' of 'schone weide' langs de Dender. Uit die Latijnse benaming groeide de naam 'Beaupré'.

### Stiltegebied Dender-Mark

{{% imgandtxt url="https://www.routen.be/sites/default/files/public/styles/background_image/public/2020-06/preview_Stiltegebied3_TVA.jpg" %}}
Dit 'monument van stilte' tussen de rivieren Dender en Mark ligt deels op Oost-Vlaams, deels op Vlaams-Brabants grondgebied. Het sleepte als eerste in Vlaanderen de titel 'stiltegebied' in de wacht: een plek waar rust centraal staan en waar je vooral natuurlijke geluiden hoort.
{{% /imgandtxt %}}

### IDEGEM SAS

KNOOPPUNT 67-74

Vlakbij het sas van Idegem, uitgerust met een authentiek metalen ophaalbruggetje, fiets je langs een van de weinige handbediende veerpontjes van het land. De veerman trekt het veer heen en weer via twee gespannen staalkabels, die na zijn tochtjes weer naar de bodem van de Dender zakken om de boten te laten passeren. Vroeger werd het veer gebruikt om koeien over te zetten. Vandaag is het vooral een leuke attractie bij fietsers en wandelaars, op zon- en feestdagen van mei tot september.

### GERAARDSBERGEN

{{% imgandtxt url="https://www.routen.be/sites/default/files/public/styles/background_image/public/2020-03/34139813432_4af741b174_k.jpg" %}}
KNOOPPUNT 74-73-80

Nog tijd over voor een ritje van een paar kilometer richting Geraardsbergen? Je zult het je niet beklagen, want deze ‘oudste stad van Vlaanderen’ is zeer de moeite waard. Wijd en zijd staat Geraardsbergen - Giesbaargen in het lokale dialect - bekend voor zijn drie troeven, toevallig 3 M's: Manneken-Pis, Mattentaarten en de Muur. Op de Markt prijkt de eerste: het beeldje dateert al uit 1459 en is daarmee precies 160 jaar ouder dan zijn beroemde Brusselse broertje. Mattentaarten, een zoete lekkernij die werd erkend als Europees streekproduct, koop je bij elke bakker in de stad. En de Muur, dat is natuurlijk de legendarische kasseistrook op de Oudenberg waar mindere wielergoden jaarlijks hun tanden op stuk bijten. Maak er ook zeker een wandelingetje: met zijn middeleeuwse stadsstructuur is Geraardsbergen ideaal om te voet te verkennen. Op een beperkte oppervlakte ontdek je steegjes, eeuwenoude straten, boeiende architectuur en tal van monumenten.
{{% /imgandtxt %}}


