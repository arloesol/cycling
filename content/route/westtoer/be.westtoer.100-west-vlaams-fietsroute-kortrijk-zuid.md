---
title: "100% West-Vlaams fietsroute Kortrijk-Zuid"
subtitle: "De Panoramaweg in Kortrijk heeft zijn naam niet gestolen"
date: "2022-11-05"
description: "De Panoramaweg in Kortrijk heeft zijn naam niet gestolen" 
tags:
  - flanders
  - medium
categories: 
  - route
  - official
region: "flanders"
source: "be.westtoer"
ext_url: "https://www.westtoer.be/nl/doen/100-west-vlaams-fietsroute-kortrijk-zuid"
gpx: "westtoer/100-procent-west-vlaams-fietsroute-regio-kort.gpx"
length: 34
---

## Let's Go !

De Panoramaweg in Kortrijk heeft zijn naam niet gestolen. Het zet de toon voor deze prachtige fietsroute door het zacht glooiende landschap ten zuiden van Kortrijk. We fietsen vooral door Zwevegem, door prachtige natuur ook die ingesloten ligt tussen Leie en Schelde. 

Onderweg passeer je een aantal 100% West-Vlaams streekproducenten. 100% West-Vlaams is een kwaliteitslabel voor West-Vlaamse streek- en hoeveproducenten. De producten die ze maken kunnen heel uiteenlopend zijn: van vlees over fruit en groenten tot bier.

Het begin van de fietsroute neemt je immers mee door de site van brouwerij Omer Vander Ghinste. Onderweg passeer je mooie picknickplekjes en pittoreske dorpjes, zoals Kooigem. Pauzeer ook zeker even langs De Tontekapel, een gekend uitkijkpunt waar gelovigen gekleurde lintjes aan de ijzeren deur hangen om hun koorts 'af te knopen'.

De fietsroute leidt je bovendien langs schitterende natuurplekjes als het Mortagnebos en de vallei van de Keibeek. Een mooie afsluiter van deze gevarieerde fietsroute langs gepassioneerde hoeveproducenten.

Ontdek alle 100% West-Vlaams streekproducenten haltes op de route [hier](https://www.westtoer.be/nl/lekker-eten-en-drinken-west-vlaanderen/fietsroute-kortrijk-zuid).

## Start 

Start en parking: Sporthal Lange Munte, Bad Godesberglaan 22, Kortrijk 

## En Route

### Zoektocht Fietsroute Kortrijk Zuid - 100% West-Vlaams

{{% imgandtxt url="https://www.westtoer.be/sites/westtoer_2015/files/korteketen_logo_slogan.jpeg" extlink="https://www.westtoer.be/sites/westtoer_2015/files/2022_korteketen_vrijetijd-lores_webversie.pdf" %}}

Tijdens de Week van de Korte Keten (14 - 22 mei 2022) is er een wedstrijd gekoppeld aan de fietslus in Zuid-West-Vlaanderen! Beantwoord de vragen bij de producenten, vind de foto’s terug en los het raadsel op.

Maak kans op een Seizoenskrat gevuld met streek- en hoeveproducten 6 producenten. In totaal kunnen we 10 winnaars aanduiden. Behoor jij tot de gelukkigen?

Bekijk [het wedstrijdformulier](https://www.westtoer.be/sites/westtoer_2015/files/2022_korteketen_vrijetijd-lores_webversie.pdf)

Lees [hier](http://www.westtoer.be/sites/westtoer_2015/files/wedstrijdreglement_fietsroute_kortrijk-zuid.pdf) het wedstrijdreglement na

{{% /imgandtxt %}}

### Brouwerij Omer Vander Ghinste

{{% imgandtxt url="https://www.westtoer.be/sites/westtoer_2015/files/omer_biercjandarthet-min.jpg" extlink="https://www.westtoer.be/nl/eten-drinken/brouwerij-omer-vander-ghinste" %}}

Een van de interessantste brouwerijen in de Leiestreek is Omer Vander Ghinste in Bellegem - vroeger bekend als Bockor.

Deze familiebrouwerij , gekend van oa. Omer, LeFort, Tripel LeFort, … pakt uit met een zalige brouwerijtour, in de vorm van een gegidste rondleiding. Laat je rondleiden doorheen de brouwerij aan de hand van een professionele gids die je alle geheimen van het brouwproces onthult. Meer info over de bezoeken of boekingen vind je [hier](https://www.westtoer.be/nl/eten-drinken/brouwerij-omer-vander-ghinste).

{{% /imgandtxt %}}

### Seizoenskrat

{{% imgandtxt url="https://www.westtoer.be/sites/westtoer_2015/files/leiestreek/zwevegem_sint-denijs_picknickplaats_1.jpg" extlink="https://www.westtoer.be/nl/eten-drinken/seizoenskrat" %}}

Reserveer op verschillende locaties in Groot Zwevegem je eigen picknickkrat, gevuld met vers, lokaal en ambachtelijk lekkers! Verwen jezelf met hoeveyoghurt, seizoensfruit, versgebakken pistolets en zoveel meer. Twee uur voor afspraak ontvang je een code via sms waarmee je het cijferslot van de picknickkast kan ontgrendelen. Nadien kan je al het leeggoed weer in de kast opbergen. Meer info vind je [hier](https://www.westtoer.be/nl/eten-drinken/seizoenskrat).

{{% /imgandtxt %}}

### Mortagnebos

{{% imgandtxt url="https://www.westtoer.be/sites/westtoer_2015/files/leiestreek/zwevegem_mortagnebos31.png" extlink="https://www.westtoer.be/nl/doen/mortagnebos" %}}

[Dit bos ](https://www.westtoer.be/nl/doen/mortagnebos)van 13 ha is vrij toegankelijk. Er is parkeermogelijkheid aan de ingang van het bos ter hoogte van het infobord. Er passeren ook verschillende routes langs zoals de Boerhovenmountainbikeroute, de Trimardruiterroute en de Leie-Schelde fietsroute. Ook via het wandelnetwerk Land van Mortagne kan je het bos doorkruisen.

{{% /imgandtxt %}}
