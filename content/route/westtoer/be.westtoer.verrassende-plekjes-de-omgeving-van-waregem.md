---
title: "Verrassende plekjes in de omgeving van Waregem"
subtitle: "Dit fietslusje verkent de gemeenten Anzegem, Deerlijk, Harelbeke en Waregem"
date: "2022-11-06"
description: "Dit fietslusje verkent de gemeenten Anzegem, Deerlijk, Harelbeke en Waregem" 
tags:
  - flanders
  - medium
categories: 
  - route
  - official
region: "flanders"
source: "be.westtoer"
ext_url: "https://www.westtoer.be/nl/doen/verrassende-plekjes-de-omgeving-van-waregem"
gpx: "westtoer/plekjes_in_waregem.gpx"
length: 41
nodetype: "vlaams"
nodes: "67"
---

## Let's Go !

Dit fietslusje verkent de gemeenten Anzegem, Deerlijk, Harelbeke en Waregem. Onderweg merk je dat dit gebied enkele verrassende groene plekjes heeft.

Zelf je fietsroute uitstippelen op de knooppunten? [Gebruik onze Fietsrouteplanner](https://www.westtoer.be/nl/fietsrouteplanner).

[Lees meer over het Fietsnetwerk en de Knooppunten](https://www.westtoer.be/nl/inspiratie/fietsnetwerk).

## Start 

Start: Achterkant station Waregem, Boulezlaan, 8790 Waregem. Fiets 300m naar links - met je rug naar het station - tot knooppunt 67.

## Signage

Je fietst op het fietsnetwerk aan de hand van knooppunten. Volg deze knooppunten: 67 - 47 - 21 - 4 - 34 - 35 - 6 - 36 - 27 - 94 - 14 - 65 - 52 - 56 - 44 - 40 - 60 - 54 - 84 - 62 - 67

## En Route

### Be-Part

{{% imgandtxt url="https://www.westtoer.be/sites/westtoer_2015/files/westtoer/doen/routes/be-part.jpg" extlink="https://www.westtoer.be/nl/doen/be-part" %}}

Tussen knooppunt 47 en 21.

Be-Part is een platform voor hedendaagse kunst. Je kan er actuele, beeldende kunst van hoogstaand, internationaal niveau gaan bekijken. Het complex beschikt ook over een studio waar 'artists in residence' nieuw werk kunnen creëren. Daarnaast organiseert Be-Part ook creatieve workshops voor kinderen en jongeren: zo kunnen ze op een speelse manier kennismaken met moderne kunst.

[Meer info](https://www.westtoer.be/nl/doen/be-part)

{{% /imgandtxt %}}

### Park Baron Casier

{{% imgandtxt url="https://www.westtoer.be/sites/westtoer_2015/files/westtoer/doen/routes/baron-casier.jpg" extlink="https://www.westtoer.be/nl/doen/park-baron-casier" %}}

Tussen knooppunt 47 en 21.

Het beschermde kasteelpark Baron Casier is een groen rustpunt van 8 hectare in het centrum van de stad Waregem. Het 19de-eeuwse domein laat je prachtige groepen oude bomen zien, mooie vijvers en kastelen, en kinderen kunnen er zich uitleven in de speeltuin. Het kasteel is de blikvanger en werd gebouwd rond 1850 in neoclassicistische stijl. Er is een bistro in ondergebracht waar je kan genieten van een koffie of maaltijd in een exclusief historisch kader.

[Meer info](https://www.westtoer.be/nl/doen/park-baron-casier)

{{% /imgandtxt %}}

### Sport Vlaanderen Waregem 'De Gaverbeek'

{{% imgandtxt url="https://www.westtoer.be/sites/westtoer_2015/files/westtoer/doen/routes/gaverbeek_0.jpg" extlink="https://www.sport.vlaanderen" %}}

Tussen knooppunt 47 en 21.

Sport Vlaanderen Waregem 'De Gaverbeek', vlak naast de befaamde Waregemse renbaan, is een modern sportcentrum waar je de meeste ruitersportdisciplines kan beoefenen. Het centrum staat open voor alle ruiters, van beginners tot topsporters, en beschikt ondermeer over een 'all weather arena', een hindernissenparcours en een renbaan. En voor wie even wil uitblazen: er is ook een cafetaria.

[https://www.sport.vlaanderen](https://www.sport.vlaanderen)

{{% /imgandtxt %}}

### Robuust

{{% imgandtxt url="https://www.westtoer.be/sites/westtoer_2015/files/westtoer/doen/routes/robuust.jpg" extlink="https://www.westtoer.be/nl/eten-drinken/robuust" %}}

Tussen knooppunt 21 en 4.

Gastvrouwen Caren & Charlotte ontvangen u graag in het aangename kader van deze gerenoveerde woning. Tijdens de zomermaanden kan je hier genieten van een aperitief, lunch, uitgebreid diner op ons zomerterras.

[Meer info](https://www.westtoer.be/nl/eten-drinken/robuust)

{{% /imgandtxt %}}

### Flanders Field American Cemetery

{{% imgandtxt url="https://www.westtoer.be/sites/westtoer_2015/files/westtoer/doen/routes/american-cemetery.jpg" extlink="https://www.westtoer.be/nl/doen/flanders-field-american-cemetery" %}}

Tussen knooppunt 21 en 4.

In Waregem vind je de enige Amerikaanse militaire begraafplaats in België: er rusten zo’n 370 soldaten die sneuvelden in de Eerste Wereldoorlog. De Amerikaanse soldaten kwamen pas in 1917 aan in Europa. In België werden ze vooral tijdens het eindoffensief in 1918 ingezet. In 1927 bracht de Amerikaanse piloot Charles Lindbergh een eresaluut aan de gesneuvelde soldaten: vanuit The Spirit of Saint Louis, het vliegtuig waarmee hij net als eerste de Atlantische oceaan had overgestoken, gooide hij een bos bloemen op de begraafplaats.

[Meer info](https://www.westtoer.be/nl/doen/flanders-field-american-cemetery)

{{% /imgandtxt %}}

### Watermolen Goed Te Walskerke

{{% imgandtxt url="https://www.westtoer.be/sites/westtoer_2015/files/westtoer/doen/routes/watermolen-walskerke.jpg" extlink="https://www.westtoer.be/nl/doen/watermolen-goed-te-walskerke" %}}

Tussen knooppunt 6 en 36.

De enige nog draaiende watermolen van West-Vlaanderen vind je in Anzegem. Hij gaat terug tot de 15de eeuw en hoort bij hoeve Ter Walskerke. De molenaar ontvangt op afspraak graag groepen geïnteresseerde bezoekers. Sinds 1983 is de molen beschermd als monument.

[Meer info](https://www.westtoer.be/nl/doen/watermolen-goed-te-walskerke)

{{% /imgandtxt %}}

### Park Beukenhof

{{% imgandtxt url="https://www.westtoer.be/sites/westtoer_2015/files/westtoer/doen/routes/park-beukenhof.jpg" extlink="https://www.westtoer.be/nl/doen/park-beukenhof" %}}

Tussen knooppunt 14 en 65.

Het Beukenhof is de groene long van Vichte en is 2,5 ha groot. Het park bevat inlandse bomen en is vrij toegankelijk voor wandelaars. Het is een ideaal oefenterrein voor sportievelingen maar ook een veilige speelweide voor ravottende kinderen.

[Meer info](https://www.westtoer.be/nl/doen/park-beukenhof)

{{% /imgandtxt %}}

### Brouwerij Verhaeghe

{{% imgandtxt url="https://www.westtoer.be/sites/westtoer_2015/files/westtoer/doen/routes/brouwerij-verhaeghe.jpg" extlink="https://www.westtoer.be/nl/eten-drinken/brouwerij-verhaeghe" %}}

Tussen knooppunt 14 en 65.

Brouwerij Verhaeghe maakt enkele uitstekende bieren zoals het roodbruin pareltje de Duchesse de Bourgogne, de Barbe d'Or, de Vichtenaer, de Echte Kriek,... Zowel groepsbezoeken als de brouwerij individueel bezoeken (op sommige dagen) is mogelijk.

[Meer info](https://www.westtoer.be/nl/eten-drinken/brouwerij-verhaeghe)

{{% /imgandtxt %}}

### Vichte Military Cemetery

{{% imgandtxt url="https://www.westtoer.be/sites/westtoer_2015/files/westtoer/doen/routes/vichte-cemetery.jpg" %}}

Tussen knooppunt 14 en 65.

Deze militaire begraafplaats bevat 236 graven van voornamelijk Britse gesneuvelden uit de Eerste Wereldoorlog en twee uit de Tweede Wereldoorlog. De begraafplaats wordt getypeerd door de karakteristieke bestanddelen zoals de lage omheiningsmuur, de eenvoudige zerken, de 'Stone of Remembrance' en de 'Cross of Sacrifice'.

{{% /imgandtxt %}}

### Kinderboerderij Bokkeslot

{{% imgandtxt url="https://www.westtoer.be/sites/westtoer_2015/files/westtoer/doen/routes/bokkeslot.jpg" extlink="https://www.westtoer.be/nl/slapen/bokkeslot" %}}

Tussen knooppunt 65 en 52.

Op deze kinderboerderij kunnen de kinderen zich naar hartenlust uitleven. Ze leren meer over de boerderijdieren, en kunnen leuke activiteiten doen zoals brood maken, knutselen, de dieren voederen, ...

[Meer info](https://www.westtoer.be/nl/slapen/bokkeslot)

{{% /imgandtxt %}}

### Natuurdomein Wijmelbroek

{{% imgandtxt url="https://www.westtoer.be/sites/westtoer_2015/files/westtoer/doen/routes/wijmelbroek.jpg" extlink="https://www.westtoer.be/nl/doen/natuurdomein-wijmelbroek" %}}

Tussen knooppunt 65 en 52.

Gesitueerd in het centrum van Deerlijk met een oppervlakte van 5ha. Enkel toegankelijk voor recreanten via de paden. Er loopt een pad doorheen het domein. Er is parking vlakbij maar voor de cafés en restaurants moet je in het centrum van Deerlijk zijn.

[Meer info](https://www.westtoer.be/nl/doen/natuurdomein-wijmelbroek)

{{% /imgandtxt %}}

### Museum René De Clercq

{{% imgandtxt url="https://www.westtoer.be/sites/westtoer_2015/files/westtoer/doen/routes/de-clercq.jpg" extlink="https://www.westtoer.be/nl/doen/museum-ren%C3%A9-de-clercq" %}}

Tussen knooppunt 52 en 56.

Het museum is gevestigd in het oudste huisje van Deerlijk, gebouwd door notaris Johannes Devos in 1790, dat nu beschermd en gerestaureerd is. Dit is het geboortehuis van de dichter René De Clercq. Meer dan 160 componisten gebruikten zijn teksten om prachtige liederen te maken. René De Clercq is onze kapstok om een hele brok geschiedenis van de Vlaamse ontvoogding te illustreren.

[Meer info](https://www.westtoer.be/nl/doen/museum-ren%C3%A9-de-clercq)

{{% /imgandtxt %}}

### Bistro Poirot

{{% imgandtxt url="https://www.westtoer.be/sites/westtoer_2015/files/westtoer/doen/routes/bistro-poirot.jpg" extlink="http://www.bistro-poirot.be" %}}

Tussen knooppunt 52 en 56.

In dit restaurant in het centrum van Deerlijk kan je zowel menu’s als à la carte eten. ’s Middags kan je er ook terecht voor pannenkoeken en wafels.

[http://www.bistro-poirot.be](http://www.bistro-poirot.be)

{{% /imgandtxt %}}

### Provinciaal Recreatie- En Natuurcentrum De Gavers

{{% imgandtxt url="https://www.westtoer.be/sites/westtoer_2015/files/westtoer/doen/routes/de-gavers.jpg" extlink="https://www.westtoer.be/nl/arrangementen/provinciaal-recreatie-en-natuurcentrum-de-gavers-harelbeke" %}}

Tussen knooppunt 56 en 44.

Provinciaal Recreatie- en Natuurcentrum De Gavers ligt rond een zandwinningsput die werd uitgegraven voor de aanleg van de E17. Je kan er natuurlijk wandelen en fietsen, maar er is ook ruimte voor watersporten zoals zeilen, surfen en kajakken en avonturensporten. In de zomermaanden kan je er zwemmen - er zijn douches en kleedruimtes beschikbaar. Daarnaast is er ook veel te beleven voor natuurliefhebbers: kijkhutten, een bijensite, een arboretum... Het 188 hectare grote domein heeft ook speel- en ligweiden, een ruiterpad, een natuurreservaat, twee cafetaria's, een avonturenpark, een bezoekerscentrum en zelfs een beschermd monument: de gerestaureerde Koutermolen.

[Meer info](https://www.westtoer.be/nl/arrangementen/provinciaal-recreatie-en-natuurcentrum-de-gavers-harelbeke)

{{% /imgandtxt %}}

### Track 75

{{% imgandtxt url="https://www.westtoer.be/sites/westtoer_2015/files/westtoer/doen/routes/track-75.jpg" extlink="https://www.track75.be " %}}

Tussen knooppunt 44 en 40.

Wanneer je aankomt in Track75, kan je niet anders dan versteld staan van dit indrukwekkende gebouw. Het gerenoveerd stationsgebouw dateert van 1896, overleefde zowel eerste als tweede wereldoorlog, veranderde geleidelijk van goederenstation naar reizigersvervoer tot het in 1979 buiten dienst gesteld werd. In 2004 kreeg het zijn huidige invulling: Brasserie Track75, verwijzend naar de eerste spoorlijn tussen Gent en Kortrijk met een halte in Harelbeke. De chef biedt met een vaste menukaart een eerlijke bistrokeuken aan. Deze vullen we graag aan met mooie variatie van klassieke, vegetarische en vernieuwende gerechten.

Tijdens de zomermaanden kan je er gezellig tafelen op het zonneterras.

https://www.track75.be

{{% /imgandtxt %}}

### Sint-Salvatorskerk

{{% imgandtxt url="https://www.westtoer.be/sites/westtoer_2015/files/westtoer/doen/routes/salvatorkerk.jpg" extlink="https://www.westtoer.be/nl/doen/sint-salvatorskerk" %}}

Tussen knooppunt 44 en 40.

De majestueuze Sint-Salvatorkerk, gebouwd in de jaren 1770, kan je gerust uniek noemen: de bouwstijl, het classicisme, vind je in België bij niet veel andere kerken terug. Let bij je bezoek vooral op de imposante voorgevel, de majestueuze gewelven, het hoogaltaar en het absolute pronkstuk: de houten preekstoel met onzichtbare trap. 

In 2009 werd het interieur volledig gerestaureerd en de omgeving helemaal opnieuw aangelegd zodat de kerk nu schittert als nooit tevoren. Binnen vind je een tijdsvenster waarmee je door de geschiedenis van het gebouw en van Harelbeke kan zappen.

[Meer info](https://www.westtoer.be/nl/doen/sint-salvatorskerk)

{{% /imgandtxt %}}

### Zavelput

{{% imgandtxt url="https://www.westtoer.be/sites/westtoer_2015/files/westtoer/doen/routes/zavelput.jpg" extlink="https://www.westtoer.be/nl/doen/zavelput" %}}

Tussen knooppunt 60 en 54.

De Zavelput is een oude zandgroeve die nu beheerd wordt als natuurgebied. Na de ontginning vulde de put zich met water en ontstond er een rijk ecosysteem. Het terrein is 5,2 hectare groot, de vijver zelf ongeveer twee hectare. Je kan er gaan wandelen en vogels observeren vanuit de kijkhut. Vlakbij vind je het Goed te Beaulieu, een historische hoeve die teruggaat tot de Frankische tijd. Achter de hoeve loopt de Leie - het is er erg mooi wandelen langs de oevers.

[Meer info](https://www.westtoer.be/nl/doen/zavelput)

{{% /imgandtxt %}}