---
title: "Fietsen in en rond de Stad aan Zee Oostende"
subtitle: "De Stad aan Zee herbergt allerlei mooie bezienswaardigheden en ook de groene omgeving rond Oostende is een topper voor fietsliefhebbers"
date: "2022-11-03"
description: "De Stad aan Zee herbergt allerlei mooie bezienswaardigheden en ook de groene omgeving rond Oostende is een topper voor fietsliefhebbers" 
tags:
  - flanders
  - medium
categories: 
  - route
  - official
region: "flanders"
source: "be.westtoer"
ext_url: "https://www.westtoer.be/nl/doen/fietsen-en-rond-de-stad-aan-zee-oostende"
gpx: "westtoer/fietsen_oostende.gpx"
length: 24
---

## Let's Go !

De Stad aan Zee herbergt allerlei mooie bezienswaardigheden en ook de groene omgeving rond Oostende is een topper voor fietsliefhebbers.

Verken op je stalen ros de schilderachtige 'Groene 62', geniet van het zeezicht rond de  Albert I-Promenade, ontdek de omgeving rond de Spuikom en neem je kroost mee naar Kinderboerderij De Lange Schuur. Voor elk wat wils.

Zelf je fietsroute uitstippelen op de knooppunten? [Gebruik onze Fietsrouteplanner.](https://www.westtoer.be/nl/fietsrouteplanner)

[Lees meer over het Fietsnetwerk en de Knooppunten.](https://www.westtoer.be/nl/inspiratie/fietsnetwerk)

## Start 

Starten kan je ter hoogte van knooppunt 85 (Maria Hendrikapark). 

## En Route

### Maria Hendrikapark

{{% imgandtxt url="/routes/page/be.westtoer.fietsen-en-rond-de-stad-aan-zee-oostende/oostende_maria_hendrikapark.jpg" %}}

Recreatiemogelijkheden voor het ganse gezin, in een unieke, rustige en groene omgeving.

Bezoek ook het Koninginnehof. Dit ‘Koninklijke hof’ op het eiland van het Maria Hendrikapark, midden in de groen long van Oostende. Hier ligt een groot speelpark waar je – mits betaling – dagen zoet bent. Van een gocart verkeersterrein tot waterfietsen, kajaks en roeiboten en een minigolf. Het park is ook nog drie hengelvijvers rijk.

{{% /imgandtxt %}}

### Venetiaanse Gaanderijen

{{% imgandtxt url="/routes/page/be.westtoer.fietsen-en-rond-de-stad-aan-zee-oostende/oostende_gaanderijen.jpg" %}}

De Koninklijke en Venetiaanse Gaanderijen bepalen het stadsbeeld van Oostende. Tevens de ideale sopt voor mooie fotomomenten bij zonsondergang.

{{% /imgandtxt %}}

### Albert I-Promenade

{{% imgandtxt url="/routes/page/be.westtoer.fietsen-en-rond-de-stad-aan-zee-oostende/albert_promenade_0.jpg" %}}

De sfeervolle promenade van Oostende laat je heerlijk flaneren met zicht op zee. Ideaal om even halt op een van de heerlijke terrasjes om te genieten.

{{% /imgandtxt %}}

### Casino Kursaal

{{% imgandtxt url="/routes/page/be.westtoer.fietsen-en-rond-de-stad-aan-zee-oostende/kursaal.jpg" %}}

Een prachtig staaltje architectuur. Jaren 1950 modernisme en sinds 1998 een beschermd monument. Groots in zijn eenvoud.

{{% /imgandtxt %}}

### Voet- En Fietsveer

{{% imgandtxt url="/routes/page/be.westtoer.fietsen-en-rond-de-stad-aan-zee-oostende/veerboot.jpg" %}}

De veerboten die mee ontworpen werden door Roger Raveel, brengen voetgangers en fietsers gratis van de westeroever (de Visserskaai ter hoogte van het Noordzeeaquarium) naar de oosteroever (het Maritiem Plein) en omgekeerd.

{{% /imgandtxt %}}

### Fort Napoleon

{{% imgandtxt url="/routes/page/be.westtoer.fietsen-en-rond-de-stad-aan-zee-oostende/oostende_napoleon.jpg" %}}

Prachtig gerestaureerd duinenfort op Oosteroever in Oostende, gebouwd tijdens het bewind van Napoleon. Geleide bezoeken en een lekkere bistro/restaurant. Twee eeuwen geschiedenis vind je hier terug.

{{% /imgandtxt %}}

### 'T Eilandje Bij De Spuikom

{{% imgandtxt url="/routes/page/be.westtoer.fietsen-en-rond-de-stad-aan-zee-oostende/spuikom.jpg" %}}

’t Eilandje is een groene zone die deel uitmaakt van de Vuurtorenwijk, tussen de Spuikom (Vicognedijk) en het kanaal Oostende – Brugge (Bredensesteenweg). Het is een buurtpark, zowat 2,5 ha groot en het staat in verbinding met de kustbaan en met de wijk Bredene-Sas

{{% /imgandtxt %}}

### Groene 62

{{% imgandtxt url="/routes/page/be.westtoer.fietsen-en-rond-de-stad-aan-zee-oostende/groene_62_1.jpg" %}}

De Groene 62 is de voormalige spoorweg tussen Oostende en Torhout. Nu is het een heerlijk pad om langs te wandelen en te fietsen in volle natuur.

{{% /imgandtxt %}}

### Kinderboerderij 'De Lange Schuur'

{{% imgandtxt url="/routes/page/be.westtoer.fietsen-en-rond-de-stad-aan-zee-oostende/lange_schuur.jpg" %}}

Kinderboerderij "de Lange Schuur" ligt aan de rand van Oostende en is een uitgelezen plekje om even halt te houden tijdens een fietstocht.

{{% /imgandtxt %}}

### Hangtime

{{% imgandtxt url="/routes/page/be.westtoer.fietsen-en-rond-de-stad-aan-zee-oostende/hangtime.jpg" %}}

Springen op alle mogelijke manieren. Ideaal als indooractiviteit of gewoon om eens helemaal los te gaan.

[Meer weten.](https://www.westtoer.be/nl/doen/hangtime)

{{% /imgandtxt %}}
