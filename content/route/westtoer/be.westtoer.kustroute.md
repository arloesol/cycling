---
title: "Kustroute"
subtitle: "De Kustroute laat je fietsen naast het strand met zicht op zee, door unieke duinen en duinbossen, of langs polders en uitgestrekte slikken en schorren"
date: "2022-11-06"
description: "De Kustroute laat je fietsen naast het strand met zicht op zee, door unieke duinen en duinbossen, of langs polders en uitgestrekte slikken en schorren" 
tags:
  - flanders
  - medium
categories: 
  - route
  - official
region: "flanders"
source: "be.westtoer"
ext_url: "https://www.westtoer.be/nl/kustroute"
gpx: "westtoer/kustroute_3.gpx"
length: 85
nodetype: "vlaams"
nodes: "75,74,82,88,4,3,53,40,78,23,46,70,93,33,17,18,73,60,69,75,4,83,9,68,86,62,58,88,96,64,82,67,8,70,10,46,95,55,36,30,37,77,6,69,1,75"
---

## Let's Go !

De Kustroute laat je fietsen naast het strand met zicht op zee, door unieke duinen en duinbossen, of langs polders en uitgestrekte slikken en schorren. Liefhebbers van cultuur en [kust](http://www.dekust.be/slapen/alle)gastronomie komen aan hun trekken in de bruisende kuststeden en levendige badplaatsen. Je maakt er kennis met de belle-epoque-architectuur, het Beaufort-beeldenpark met hedendaagse kunst en het rijke maritieme erfgoed. Twee veerbootjes voeren je in de havens van Nieuwpoort en Oostende naar de overkant. Maak je er een tweedaagse van? De kust ontvangt je met open armen!

De Kustroute maakt deel uit van de internationale langeafstandsfietsroutes EuroVelo 4 (Central Europe Route) en EuroVelo 12 (North Sea Cycle Route) en sluit naadloos aan op de Kustroute in Nederland en ‘La Vélomaritime’ in Frankrijk.

De Kustroute is een initiatief van Westtoer, de Vlaamse Provincies en Toerisme Vlaanderen en kadert in de realisatie van de Vlaamse Icoonroutes. De fietsroute kwam tot stand dankzij het Interreg-project Eurocyclo en met de financiële steun van het Europees Fonds voor Regionale Ontwikkeling en de provincie West-Vlaanderen.

## Start 

Meerdere startpunten.

## Signage

Het traject is bewegwijzerd met rechthoekige bordjes in twee richtingen.

## En Route

### Het Zwin In Knokke-Heist

{{% imgandtxt url="https://www.westtoer.be/sites/westtoer_2015/files/westtoer/doen/routes/knokke-heist-het-zwin.jpg" extlink="https://www.dekust.be/nl/knokke-heist" %}}

Je wandelt door het adembenemende natuurgebied ’t Zwin, een van de belangrijkste slikke- en schorregebieden van de Kust. Het is een paradijs om vogels te observeren.

[Info Knokke-Heist](https://www.dekust.be/nl/knokke-heist)

{{% /imgandtxt %}}

### Seafront In Zeebrugge

{{% imgandtxt url="https://www.westtoer.be/sites/westtoer_2015/files/westtoer/doen/routes/zeebrugge-seafront.jpg" extlink="https://www.dekust.be/nl/zeebrugge" %}}

In het themapark Seafront ontdek je de geheimen van de zee. Je maakt kennis met het ruwe vissersbestaan, de Zeebrugse havengeschiedenis en het leven onder de zeespiegel.

[Info Zeebrugge](https://www.dekust.be/nl/zeebrugge)

{{% /imgandtxt %}}

### Lustige Velodroom In Blankenberge

{{% imgandtxt url="https://www.westtoer.be/sites/westtoer_2015/files/westtoer/doen/routes/blankenberge-velodroom.jpg" extlink="https://www.dekust.be/nl/blankenberge" %}}

Bij de Lustige Velodroom is plezier verzekerd. Al sinds 1933 kan je hier fietsen op 70 komische fietsen. Kies een gekke fiets en leef je uit!

[Info Blankenberge](https://www.dekust.be/nl/blankenberge)

{{% /imgandtxt %}}

### Concessiewijk In De Haan

{{% imgandtxt url="https://www.westtoer.be/sites/westtoer_2015/files/westtoer/doen/routes/de-haan-concessiewijk.jpg" extlink="https://www.dekust.be/nl/de-haan-wenduine" %}}

Laat je charmeren door de prachtige Concessiewijk, een  Anglo-Normandische villawijk met een eigen architectuur zonder hoogbouw.

[Info De Haan - Wenduine](https://www.dekust.be/nl/de-haan-wenduine)

{{% /imgandtxt %}}

### Twins Club In Bredene

{{% imgandtxt url="https://www.westtoer.be/sites/westtoer_2015/files/westtoer/doen/routes/bredene-twins.jpg" extlink="https://www.dekust.be/nl/bredene" %}}

Ben je een watersporter? Kom dan naar de Twins Club. Je kan er surfen, raften en zeilen. Of ga gewoon even relaxen in de clublounge.

[Info Bredene](https://www.dekust.be/nl/bredene)

{{% /imgandtxt %}}

### The Crystal Ship In Oostende

{{% imgandtxt url="https://www.westtoer.be/sites/westtoer_2015/files/westtoer/doen/routes/oostende-the-crystal-ship.jpg" extlink="https://www.dekust.be/nl/oostende" %}}

Je ziet niet alleen tientallen reusachtige kunstwerken in alle vormen en maten, maar je leert onderweg ook de verschillende wijken en facetten van Oostende kennen.

[Info Oostende](https://www.dekust.be/nl/oostende)

{{% /imgandtxt %}}

### De Warandetoren In Middelkerke

{{% imgandtxt url="https://www.westtoer.be/sites/westtoer_2015/files/westtoer/doen/routes/middelkerke-warandetoren.jpg" extlink="https://www.dekust.be/nl/middelkerke-westende" %}}

Vanop de toren krijg je een mooi uitzicht op de Warandeduinen, een heel waardevol natuurgebied met bijzondere planten en dieren.

[Info Middelkerke - Westende](https://www.dekust.be/nl/middelkerke-westende)

{{% /imgandtxt %}}

### Garnaalvissers In Oostduinkerke

{{% imgandtxt url="https://www.westtoer.be/sites/westtoer_2015/files/westtoer/doen/routes/koksijde-garnaalvissers.jpg" extlink="https://www.dekust.be/nl/koksijde-oostduinkerke" %}}

De garnaalvissers te paard doen je wegdromen naar het vissersleven van weleer. De trekpaarden slepen het garnaalnet urenlang achter zich aan en op deze manier worden uitzonderlijk verse garnalen gevangen.

[Info Koksijde - Oostduinkerke](https://www.dekust.be/nl/koksijde-oostduinkerke)

{{% /imgandtxt %}}

### Westfront In Nieuwpoort

{{% imgandtxt url="https://www.westtoer.be/sites/westtoer_2015/files/westtoer/doen/routes/nieuwpoort-westfront.jpg" extlink="https://www.dekust.be/nl/nieuwpoort" %}}

In het bezoekerscentrum pal onder het terras van het Albert I monument ontdek je een boeiende tentoonstelling en leer je meer over de onderwaterzetting van het Westfront in Wereldoorlog I.

[Info Nieuwpoort](https://www.dekust.be/nl/nieuwpoort)

{{% /imgandtxt %}}

### Westhoekreservaat In De Panne

{{% imgandtxt url="https://www.westtoer.be/sites/westtoer_2015/files/westtoer/doen/routes/de-panne-westhoekreservaat.jpg" extlink="https://www.dekust.be/nl/de-panne" %}}

In dit oudste natuurreservaat van Vlaanderen ontdek je de hoogste duin in een ongerept duinengebied. Je kan er wandelen langs 11 km wandelpaden.

[Info De Panne](https://www.dekust.be/nl/de-panne)

{{% /imgandtxt %}}