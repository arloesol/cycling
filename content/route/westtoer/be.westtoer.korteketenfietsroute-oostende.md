---
title: "Fietsen langs de Korte Keten - Oostende"
subtitle: "Welkom op het lekkerste fietsnetwerk

Verken de lekkerste korteketenadresjes in en rond Oostende met behulp van dit voor jou uitgestippeld fietslusje"
date: "2022-11-03"
description: "Welkom op het lekkerste fietsnetwerk

Verken de lekkerste korteketenadresjes in en rond Oostende met behulp van dit voor jou uitgestippeld fietslusje" 
tags:
  - flanders
  - medium
categories: 
  - route
  - official
region: "flanders"
source: "be.westtoer"
ext_url: "https://www.westtoer.be/nl/doen/korteketenfietsroute-oostende"
gpx: "westtoer/oostende-smoefelroute.gpx"
length: 34
---

## Let's Go !

Welkom op het lekkerste fietsnetwerk

Verken de lekkerste korteketenadresjes in en rond Oostende met behulp van dit voor jou uitgestippeld fietslusje. De route leidt jou niet enkel langs de mooiste plekken en bezienswaardigheden, ze laten je ook kennis maken met enkele (h)eerlijke 100% West-Vlaams hoeve- en streekproducten. Benieuwd? De Ostendse Smoefelroute wijst jou de weg. Veel plezier en … smakelijk!

## Start 

Je start aan Maritiemplein 2, Oostende. 

## En Route

### Deschildre Streekproducten

{{% imgandtxt url="/routes/page/be.westtoer.korteketenfietsroute-oostende/deschildre.jpeg" %}}

Deschildre Streekproducten verzamelt erkende streekproducten uit gans Vlaanderen onder één dak. Je kan er proeven en ook getuige zijn van hoe de huisgemaakte charcuterie gemaakt wordt.

Adres: Maritiemplein 2, 8400 Oostende

[Meer info](https://www.westtoer.be/nl/node/109875)

{{% /imgandtxt %}}

### 'T Koelschip / Stadsbrouwerij Oostende

{{% imgandtxt url="/routes/page/be.westtoer.korteketenfietsroute-oostende/koelschip.png" %}}

De Oostendse stadsbrouwerij ging in 2015 officieel van start met een unicum: Blonde Kuif, het Cowboy Henk-bier van buurman Herr Seele die voor de gelegenheid de biertank heeft beschilderd.

Adres: Van Iseghemlaan 101, 8400 Oostende

[Meer info](https://www.westtoer.be/nl/eten-drinken/stadsbrouwerij-t-koelschip-oostende)

{{% /imgandtxt %}}

### Olivier Willems

{{% imgandtxt url="/routes/page/be.westtoer.korteketenfietsroute-oostende/chocolatier_olivier_willems_uit_oostende_is_een_echte_kustambassadeur.jpg" %}}

Chocolaterie wordt gastronomische kunst bij Olivier Willems. De Poppolou Rock is een praline met chocoladeganache van het lokale PoppoLou-bier en karamel met Açai-bes uit Brazilië, afgewerkt met zeezout. Gault&Millau en Callebaut riep de praline in 2017 uit tot de meest innovatieve in België.

Adres: Alfons Pieterslaan 120, 8400 Oostende

[Meer info](https://www.westtoer.be/nl/doen/olivier-willems-chocolatier)

{{% /imgandtxt %}}

### Bakkerij Desmedt

{{% imgandtxt url="/routes/page/be.westtoer.korteketenfietsroute-oostende/oostendse_zeebeschuit.jpeg" %}}

Begin jaren 1980 steunde Jean-Pierre Desmedt de heropleving van de Oostendse zeebeschuit. Het is een eenvoudig gebak op basis van tarwebloem, water, vetstof en zout.

Adres: Stuivenstraat 204, 8400 Oostende

{{% /imgandtxt %}}

### Bakkerij Vanheste

{{% imgandtxt url="/routes/page/be.westtoer.korteketenfietsroute-oostende/glazuurspeculaas.jpeg" %}}

Dirk Vanheste behoudt 2 mooie tradities in zijn Oostendse bakkerij: splitwafels én speculoos met glazuur.

Adres: Torhoutsesteenweg 202, 8400 Oostende

{{% /imgandtxt %}}

### Aroma Koffie

{{% imgandtxt url="/routes/page/be.westtoer.korteketenfietsroute-oostende/aroma_koffie.jpeg" %}}

Aroma-koffie kiest voor 100% arabica die ze met zorg traag roosteren om de milde smaken te behouden. Het gebruik van enkel arabica bonen zorgt ervoor dat er weinig cafeïne in de koffie terug te vinden is.

Adres: Nieuwpoortsesteenweg 288, 8400 Oostende

[Meer info](http://www.westtoer.be/nl/doen/aroma-koffie)

{{% /imgandtxt %}}

### De Tuinen Van Stene

{{% imgandtxt url="/routes/page/be.westtoer.korteketenfietsroute-oostende/tuinen_van_stene-330301-0.jpeg" %}}

‘Het landbouwpark de “Tuinen van Stene” ligt in een historisch polderlandschap. In dit gebied van 35 ha vind je: een groententuin de ‘Biopluktuin’, een waterweidelandschap voor grazers zoals schapen en koeien en een akkerlandschap.'

Adres: Ingang via de Pensjagersstraat, de Stenedorpstraat of de Steense dijk.

[Meer info](http://www.westtoer.be/nl/doen/tuinen-van-stene)

{{% /imgandtxt %}}

### De Lange Schuur

{{% imgandtxt url="/routes/page/be.westtoer.korteketenfietsroute-oostende/lange_schuur.jpeg" %}}

Kinderboerderij “De Lange Schuur” van Buitengoed vzw. Organiseert tijdens het schooljaar educatieve sessies. Tijdens de schoolvakanties zijn er boerderijweken en doe-activiteiten voor kinderen. Je kan er genieten op de terras van de cafetaria.

Adres: Stuiverstraat 599, 8400 Oostende

[Meer info](http://www.westtoer.be/nl/doen/kinderboerderij-de-lange-schuur)

{{% /imgandtxt %}}

### Het Meeuwenhof

{{% imgandtxt url="/routes/page/be.westtoer.korteketenfietsroute-oostende/meeuwenhof.jpeg" %}}

Het Meeuwenhof is de grootste hoeve in het poldergebied van Zandvoorde, dat ooit 66 boerderijen bevatte. Het is een typische polderontginningshoeve.

Adres: Polderdijk 1, 8400 Oostende

{{% /imgandtxt %}}

### Hoeve Cobbaert

{{% imgandtxt url="/routes/page/be.westtoer.korteketenfietsroute-oostende/salersrund.jpeg" %}}

Hoeve Cobbaert langs de Polderdijk werd in 2004 aangekocht voor de realisatie van het stadsrandbos. Rondom het erf werd al 3 ha stadsrandbos aangepland en 7 ha is omgevormd tot grasland. Daar grazen Salersrunderen die Buitengoed vzw in samenwerking met een landbouwer inzet voor natuurbeheer en slacht in functie van het aanbod van natuurvlees Salers.

Adres: Polderdijk 10, 8400 Oostende

{{% /imgandtxt %}}

### Hertenfinesse

{{% imgandtxt url="/routes/page/be.westtoer.korteketenfietsroute-oostende/hertenfinesse.png" %}}

De hertenboerderij werd opgericht in 2008 met als doel een beter evenwicht te vinden tussen landbouw en natuur. Er werd meteen gekozen voor afzet via de korte keten. Je kan er ook een hoevepicknick bestellen. 

Adres: Gistelsesteenweg 597, 8400 Oostende

{{% /imgandtxt %}}

### De Kaashoeve

{{% imgandtxt url="/routes/page/be.westtoer.korteketenfietsroute-oostende/kaashoeve.jpg" %}}

Dirk en Linda van de Kaashoeve vervaardigen een ruim assortiment kazen bereid van eigen verse hoevemelk : polderkaas (jong, belegen, oud), Krekekaas, Schorrebolle e, Oostends roodbolle e, Bon Vivant, Ostending, Troccadili, Magere kaas (zacht, hard) Brandnetelkaas, Paprikakaas, Bieslookkaas, Mosterdkaas, Schorreschimmel, Ensor-la rosiére.

Adres: Gistelsesteenweg 612, 8400 Oostende

[Meer info](http://www.westtoer.be/nl/eten-drinken/de-kaashoeve)

{{% /imgandtxt %}}

### Hoeve Nieuwenhove

{{% imgandtxt url="/routes/page/be.westtoer.korteketenfietsroute-oostende/nieuwenhove.jpeg" %}}

Hoeve Nieuwenhove, uitgebaat door Peter Scharlaken en Bernadette Sanders, zijn de laatste ambachtelijke melkboeren in Oostende. Je kan in de hoevewinkel boter, melk en karnemelk kopen en leveren aan huis.

Adres: Gistelsesteenweg 609, 8400 Oostende

{{% /imgandtxt %}}

### De Oesterput

{{% imgandtxt url="/routes/page/be.westtoer.korteketenfietsroute-oostende/ostendaise_oester.jpg" %}}

Sinds 1995 staat ‘De Oesterput’ in Oostende gekend als oesterkwekerij en klein- en groothandel in schaal- en schelpdieren. Als familie kweken zij op traditionele wijze en vakmanschap de enige Belgische oester.

Adres: Schietbaanstraat 86, 8400 Oostende

[Meer info](http://www.westtoer.be/nl/doen/de-oesterput)

{{% /imgandtxt %}}
