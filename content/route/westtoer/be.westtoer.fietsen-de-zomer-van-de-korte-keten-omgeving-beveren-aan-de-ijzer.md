---
title: "Fietsen langs de Korte Keten - Omgeving Beveren aan de IJzer"
subtitle: "Verken de wijde omgeving van Alveringem via de knooppunten van dit voor jou uitgestippelde lusje"
date: "2022-11-03"
description: "Verken de wijde omgeving van Alveringem via de knooppunten van dit voor jou uitgestippelde lusje" 
tags:
  - flanders
  - medium
categories: 
  - route
  - official
region: "flanders"
source: "be.westtoer"
ext_url: "https://www.westtoer.be/nl/doen/fietsen-de-zomer-van-de-korte-keten-omgeving-beveren-aan-de-ijzer"
gpx: "westtoer/fietsroute_19_5_2020_anzbu.gpx"
length: 31
---

## Let's Go !

Verken de wijde omgeving van Alveringem via de knooppunten van dit voor jou uitgestippelde lusje. Je rijdt langs mooie plekken en bezienswaardigheden. Een lekker hoevepicknick vind je bij Hoeve 't Zeugekot. Ideaal om lekker te genieten onderweg!

## Start 

Starten doe je aan knooppunt 9. Even verderop vind je de hoeve 't Zeugekot. Hier kan je terecht voor een lekkere picknick. 

## En Route

### Hoeve 'T Zeugekot

{{% imgandtxt url="/routes/page/be.westtoer.fietsen-de-zomer-van-de-korte-keten-omgeving-beveren-aan-de-ijzer/zeugekot.jpg" %}}

Een boerderijvakantie in 't Zeugekot loont zeker de moeite voor het hele gezin. Het is niet alleen prachtig gelegen in de Westhoek, maar is ook het ideale vertrekpunt om de streek te verkennen met de fiets, te voet, te paard of per kajak. Je kan er het boerderijleven op een varkensbedrijf van dichtbij meemaken en voor de kinderen zijn er heel wat speelmogelijkheden voorzien.

Je kan hier ook genieten van een heerlijke hoevepicknick.

[Meer weten](https://www.westtoer.be/nl/eten-drinken/t-zeugekot)

{{% /imgandtxt %}}

### Haringhe (Bandaghem) Military Cemetery

{{% imgandtxt url="/routes/page/be.westtoer.fietsen-de-zomer-van-de-korte-keten-omgeving-beveren-aan-de-ijzer/haringhe_bandaghem_military_cemetery.jpg" %}}

Deze begraafplaats werd in juli 1917 toegewezen aan de 62nd en 63rd Casualty Clearing Stations. Er werden vier Britse plots aangelegd; vier Franse aan de westelijke zijde en één plot voor Duitse krijgsgevangenen in de noordelijke hoek. Franse graven werden na de oorlog ontruimd. Er worden nu 772 Commonwealthdoden herdacht uit de Eerste Wereldoorlog en 5 uit de Tweede Wereldoorlog. Er liggen ook 39 doden van een andere nationaliteit begraven. De begraafplaats is vrij toegankelijk van zonsopgang tot zonsondergang.

Nachtegaalstraat  |  8972 Poperinge

{{% /imgandtxt %}}

### Roesbrugge

{{% imgandtxt url="/routes/page/be.westtoer.fietsen-de-zomer-van-de-korte-keten-omgeving-beveren-aan-de-ijzer/101-0119_ijzer-roesbrugge-infohut.jpg" %}}

Dit kleine, maar fijne dorpje aan de schreve kent een rijk verleden van handelsactiviteiten, en grootschalige architectuur. Roesbrugge (en Haringe) speelde de hoofdrol in tal van spannende smokkelhistories. Tabak en alcohol werden hier immers over de grens gesmokkeld.

{{% /imgandtxt %}}

### Gasthof Rozenhof

{{% imgandtxt url="/routes/page/be.westtoer.fietsen-de-zomer-van-de-korte-keten-omgeving-beveren-aan-de-ijzer/rozenhof.png" %}}

Na een hartelijk welkom geniet je hier van lekkers. Probeer er zeker ook eens het Kip aan't spit.

Obterrestraat 73  |  8972 Poperinge

{{% /imgandtxt %}}

### Abdij Brouwerij Sint Sixtus

{{% imgandtxt url="/routes/page/be.westtoer.fietsen-de-zomer-van-de-korte-keten-omgeving-beveren-aan-de-ijzer/sixtusabdij.jpg" %}}

De trappist van Westvleteren wordt beschouwd als één van de beste bieren ter wereld. De brouwerij zelf kan niet worden bezocht . Een bezoek aan het Claustrum, waar je kennis maakt met het leven van de abdijgemeenschap, is wel mogelijk. Het proeven van de trappist kan in het nabijgelegen café/restaurant 'In de Vrede'.

[Meer weten](https://www.westtoer.be/nl/eten-drinken/abdij-brouwerij-sint-sixtus)

{{% /imgandtxt %}}

### In De Vrede

{{% imgandtxt url="/routes/page/be.westtoer.fietsen-de-zomer-van-de-korte-keten-omgeving-beveren-aan-de-ijzer/in_de_vreden.jpg" %}}

Goddelijk genieten in de schaduw van de St.-Sixtusadbij! Van alle Belgische bieren zijn er maar 6 die de eretitel ‘trappist’ mogen dragen. Westvleteren is er één van, het brouwen gebeurt dan ook binnen de muren van de trappistenabdij. Enkel en alleen tijdens een bezoek aan ‘In de Vrede’ krijg je de exclusieve kans om het beste bier van de wereld te proeven. Het ongefilterd bier heeft een natuurlijk gistings- en rijpingsproces en staat bij zythologen geboekstaafd als hoogst uitzonderlijk. Het verdient dan ook zijn wereldwijde erkenning! De locatie van de abdij is niet lukraak gekozen. De rustgevende wandelingen langs unieke Westhoekplekjes wissel je vlot af met een fietstocht doorheen de regio. Het Claustrum biedt een blik in het kloosterleven van de paters. Voor je vertrekt mag je het winkeltje niet vergeten: streekproducten, Paterskaas en Kruydekoecke staan er samen met de trappisten op je te wachten zodat je thuis verder kunt genieten van de geneugten van ‘In de Vrede’!

[Meer weten](https://www.westtoer.be/nl/eten-drinken/de-vrede)

{{% /imgandtxt %}}

### Resto Bazil

{{% imgandtxt url="/routes/page/be.westtoer.fietsen-de-zomer-van-de-korte-keten-omgeving-beveren-aan-de-ijzer/resto-bazil.jpg" %}}

In Vleteren waar volgens kenners in de Sint-Sixtusbabdij het beste bier ter wereld wordt gebrouwen, zijn er nog to do’s te ontdekken. In een gerestaureerde boerderij uit 1867 laat je je onderdompelen in een eindeloze landelijke gezelligheid. Een oase van rust op het kruispunt van een uitgebreid fietsnetwerk en talloze wandelroutes. Resto Bazil combineert een keuken vol rijke smaken op maat van de seizoenen, met versheid hoog in het vaandel! Maandelijks wordt het vast menu vol voortreffelijke vis- en vleesgerechten afgewisseld met een aantal suggesties. De wijnkaart is ook een aparte vermelding waard. Iedereen is hier welkom, maar kinderen hebben een voetje voor. De binnenspeelhoek, de speeltuin en de kleine kinderboerderij staan garant voor uren puur spelplezier. Als de tafels afgeruimd zijn, is er ‘s namiddags plaats voor huisgemaakte desserten in combinatie met een lekkere koffie op het terras of knus binnen tijdens de koude wintermaanden.

Kruisstraat  |  8640 Vleteren

{{% /imgandtxt %}}

### Het Eversambos

In de omgeving van de voormalige abdij van Eversam plantte het Agentschap voor Natuur en Bos in 1994 het Eversambos aan als een gevarieerd loofbos met mooie struikranden en zonnige paden. In combinatie met de historische site van Eversam, vormt het bos een prachtig stukje natuur om van te genieten. Doordat het bos werd aangeplant op zware kleigrond, kan het er na regenperiodes ook vaak flink nat zijn en vinden ook waterminnende planten hier hun stek. Het bos is momenteel 38ha groot.

[Meer weten](https://www.westtoer.be/nl/doen/het-eversambos)

### De Zaligheid

{{% imgandtxt url="/routes/page/be.westtoer.fietsen-de-zomer-van-de-korte-keten-omgeving-beveren-aan-de-ijzer/zaligheid.jpg" %}}

De Zaligheid is een verbouwde hoeve die een familiale en gezellige sfeer uitstraalt. In de bar kan je terecht voor een aperitief of digestief en de opkamer, ook de voute genoemd, doet dienst als restaurant. Bij mooi weer wordt er ook op het zomerterras bediend dat uitgerust is met een speeltuin. De chef, Jean-François, is oud-leerling van Hotelschool Ter Duinen van Koksijde en tovert verfijnde seizoensgebonden gerechten op ieder bord. Specialiteit is ondermeer paling in ’t groen. Een uitgekiende wijnkaart imponeert met een selectie Franse en wereldwijnen die heerlijk bij het gerecht van jouw keuze passen. Het restaurant is de perfecte uitvalbasis om de Westhoek uitgebreid te ontdekken: Poperinge, Ieper, Veurne, Frans-Vlaanderen en de Westkust liggen vlakbij.

Ambassadeur van [hetlekkerewesten.be](http://www.hetlekkerewesten.be)

[Meer weten](https://www.westtoer.be/nl/eten-drinken/de-zaligheid-0)

{{% /imgandtxt %}}
