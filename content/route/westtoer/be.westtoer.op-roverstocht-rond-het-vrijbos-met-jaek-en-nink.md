---
title: "Op roverstocht rond het Vrijbos met Jaek en Nink"
subtitle: "Deze kindvriendelijke fietsroute neemt je mee door het Vrijbos, de schuilplaats van Bakelandt"
date: "2022-11-09"
description: "Deze kindvriendelijke fietsroute neemt je mee door het Vrijbos, de schuilplaats van Bakelandt"
region: "flanders"
source: "be.westtoer"
ext_url: "https://www.westtoer.be/nl/doen/op-roverstocht-rond-het-vrijbos-met-jaek-en-nink"
gpx: "westtoer/op-roverstocht-rond-het-vrijbos-met-jaek-en-nink.gpx"
length: 30
tags:
 - "flanders"
 - "short"
categories:
 - "official"
 - "route"
---

## Let's Go ! 

Deze kindvriendelijke fietsroute neemt je mee door het Vrijbos, de schuilplaats van Bakelandt. Je kan proeven van hoeve-ijsjes en zelfs halt houden aan een speelboederij.

! Respecteer de afstandsregels, zie ook www.westtoer.be/coronavirus.

## Start

Ter hoogte van de Markt van Houthulst

## Signage

Bewegwijzerd met zeshoekige bordjes

## On route

### Even Over Lodewijk Bakelandt 

{{% imgandtxt url="https://www.westtoer.be/sites/westtoer_2015/files/westtoer/doen/routes/leuk_extra_beeld_-_boekomslag_bende_van_bakelandt_-_foto_westtoer.jpg" alt="Even Over Lodewijk Bakelandt " %}}
In de strips wordt Bakelandt voorgesteld als de Robin Hood van de Lage Landen. In het echt was het leven van Lodewijk Bakelandt (1774 – 1803) - een deserteur en struikrover - toch een pak rauwer. Al op zijn 29e werd hij ter dood veroordeeld na een niet zo fraaie levenswandel met zijn bende vrijbuiters. Bij heel wat jongens was Rooie Zita de eerste vrouw voor wie heimelijk gevoelens werden gekoesterd tijdens de tienerjaren.
{{% /imgandtxt %}}

### Het Vrijbos

{{% imgandtxt url="https://www.westtoer.be/sites/westtoer_2015/files/westtoer/doen/routes/hetvrijbosinhouthulst.jpg" alt="Het Vrijbos" %}}
Het Vrijbos in Houthulst is één van de grotere bossen in West-Vlaanderen. Sommige van de bomen zijn meer dan 100 jaar en een veilige en mooie thuis voor tal van dieren. Van spechten tot roofvogels en reeën, vleermuizen. Het oh zo stille bos is dus echt wel levendig. Wist je dat in het deeldomein Rotsebos zich een Lourdesgrot bevindt?
[Meer weten](/nl/doen/het-vrijbos)
{{% /imgandtxt %}}

### De Vrijbosroute

{{% imgandtxt url="https://www.westtoer.be/sites/westtoer_2015/files/westtoer/doen/routes/langemark_vrijbosroute6_0.jpg" alt="De Vrijbosroute" %}}
Deze route is eigenlijk een groene as tussen Ieper en Kortemark. De as strekt zich enerzijds van langs de groene oevers van het Ieperleekanaal via Boezinge op de vroegere spoorwegzate langs Langemark en Staden tot in Kortemark. Ongeveer halverwege ligt niet ver van het pad het Vrijbos van Houthulst.
{{% /imgandtxt %}}

### 'T Ganzengoed

{{% imgandtxt url="https://www.westtoer.be/sites/westtoer_2015/files/westtoer/doen/ganzengoed.jpg" alt="'T Ganzengoed" %}}
De ganzen verwelkomen je hier met groot enthousiasme. Je kan er na reservatie een leuke spelletjesnamiddag houden of kiezen voor een interessante rondleiding,…
[Meer weten](/nl/doen/speelboerderij-t-ganzengoed)
{{% /imgandtxt %}}

### Guynemerpaviljoen

{{% imgandtxt url="https://www.westtoer.be/sites/westtoer_2015/files/flanders_fields/nieuws/guynemerpaviljoen2.jpg" alt="Guynemerpaviljoen" %}}
In het centrum van Poelkapelle werd recent het Guynemerpaviljoen opgericht. Hier wordt het verhaal verteld van de luchtmacht in de Eerste Wereldoorlog die toen nog in zijn kinderschoenen stond. Guynemer, een ridder in de lucht, werd hier in de buurt neergeschoten op 11 september 1917. Er wordt gezegd dat zijn lichaam in Rumbeke op een tot nu toe onbekende plek zou begraven liggen.
[Meer weten](/nl/doen/guynemerpaviljoen)
{{% /imgandtxt %}}

### Bakelandthol

{{% imgandtxt url="https://www.westtoer.be/sites/westtoer_2015/files/westtoer/doen/routes/6._rovershol_bakelandt_-_foto_jo_lottegier.jpg" alt="Bakelandthol" %}}
Langs de Poelkapellestraat ligt een onverharde veldweg die naar het Bakelandthol leidt. In zo’n boshutten zou de bende gewoond hebben. Dit minihuisje in cement werd in 1938 gebouwd en was voor generaties kinderen een te mijden plek. “Wie niet braaf was, kon in Bakelandts hol zijn straf gaan uitzitten”, zo gold de waarschuwing.
{{% /imgandtxt %}}


