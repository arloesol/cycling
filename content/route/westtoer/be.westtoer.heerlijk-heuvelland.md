---
title: "(H)eerlijk Heuvelland"
subtitle: "Deze fietslus voert je door de mooie landschappen en vergezichten en brengt je naar de smakelijkste adressen van Heuvelland: geen grote ketens, maar ondernemers die dagelijks eigenhandig voor de lekkerste producten zorgen"
date: "2022-11-05"
description: "Deze fietslus voert je door de mooie landschappen en vergezichten en brengt je naar de smakelijkste adressen van Heuvelland: geen grote ketens, maar ondernemers die dagelijks eigenhandig voor de lekkerste producten zorgen" 
tags:
  - flanders
  - medium
categories: 
  - route
  - official
region: "flanders"
source: "be.westtoer"
ext_url: "https://www.westtoer.be/nl/doen/heerlijk-heuvelland"
gpx: "westtoer/heerlijk_heuvelland.gpx"
length: 44
---

## Let's Go !

Deze fietslus voert je door de mooie landschappen en vergezichten en brengt je naar de smakelijkste adressen van Heuvelland: geen grote ketens, maar ondernemers die dagelijks eigenhandig voor de lekkerste producten zorgen. Deze gepassioneerde uitbaters ontvangen je met plezier en vertellen je alles over hun producten. 

Je fietst deze route bij voorkeur in het weekend, van vrijdag tot zondag. Dat sluit het beste aan bij de openingsuren van de verschillende ondernemers. 

Deze route is uitgetekend op het fietsnetwerk Westhoek. Bestel jouw kaart (€ 9) via shop.westtoer.be en stippel zelf nog extra routes uit. 

Ontdek nog meer 'de grote goesting' fietsroutes via deze [link](https://www.westtoer.be/nl/grotegoesting/fietsen).

## Start 

Deze route start aan Bezoekerscentrum Het Heuvelland, Sint-Laurentiusplein 1, Kemmel. 

## En Route

### Bakkerij Pauwelyn

{{% imgandtxt url="https://www.westtoer.be/sites/westtoer_2015/files/westhoek/eten_drinken/bakkerij_pauwelyn.jpg" extlink="/nl/doen/bakkerij-pauwelyn-0" %}}

Gelegen nabij knooppunt 2

Over de middag kan je er ook terecht voor kleine snacks: worstenbroodjes, corques,...zodat ook de fietsers & wandelaars op doortocht de innerlijke mens te kunnen versterken.

[Meer info](https://www.westtoer.be/nl/doen/bakkerij-pauwelyn-0)

{{% /imgandtxt %}}

### De Hollemeersch

{{% imgandtxt url="https://www.westtoer.be/sites/westtoer_2015/files/westhoek/eten_drinken/de_hollemeersch_0.jpg" extlink="/nl/eten-drinken/de-hollemeersch-0" %}}

Gelegen nabij knooppunt 7

Alleen al het zicht vanop het terras van is een reden om hier even halt te houden. Terwijl je geniet van een lekker streekbiertje of een huisgemaakte picon bereidt de chef in zijn open keuken streekgebonden gerechten.

[Meer info](https://www.westtoer.be/nl/eten-drinken/de-hollemeersch-0)

{{% /imgandtxt %}}

### Wijngoed Monteberg

{{% imgandtxt url="https://www.westtoer.be/sites/westtoer_2015/files/westhoek/eten_drinken/wijngoed_monteberg_0.jpg" extlink="/nl/eten-drinken/wijngoed-monteberg-0" %}}

Gelegen tussen knooppunt 9 & 6

Ideale halte tijdens je fietstocht om op het zonovergoten wijnterras te proeven van hun heerlijke wijnen. In hun winkel vind je ook wijnkaas, wijnpastei en lekkere wijnpralines om thuis nog even na te genieten.

[Meer info](https://www.westtoer.be/nl/eten-drinken/wijngoed-monteberg-0)

{{% /imgandtxt %}}

### Debs Tea Garden

{{% imgandtxt url="https://www.westtoer.be/sites/westtoer_2015/files/westhoek/eten_drinken/debs_tea_garden.jpg" extlink="/nl/eten-drinken/debs-tea-garden" %}}

Gelegen tussen knooppunt 6 & 57

Bij Debs en Barry geniet je van een authentieke Engelse verwennerij. De geur van lekker huisgemaakt gebak komt je al van ver tegemoet.

[Meer info](https://www.westtoer.be/nl/eten-drinken/debs-tea-garden)

{{% /imgandtxt %}}

### Den Heksestoel

{{% imgandtxt url="https://www.westtoer.be/sites/westtoer_2015/files/westhoek/eten_drinken/den_heksestoel.jpg" extlink="/nl/eten-drinken/restaurant-den-heksestoel" %}}

Gelegen nabij knooppunt 99

Chef Pieter combineert verfijning en streekkwaliteit in zijn authentieke gerechten zoals ‘Potjesvleesch' in St.Bernardus Triple, rillette met Heuvellandse wijn maar ook in de huisgemaakte charcuterie.

[Meer info](https://www.westtoer.be/nl/eten-drinken/restaurant-den-heksestoel)

{{% /imgandtxt %}}

### D'hellekapelle

{{% imgandtxt url="https://www.westtoer.be/sites/westtoer_2015/files/westhoek/eten_drinken/dhellekapelle.jpg" extlink="/nl/eten-drinken/wijngoed-dhellekapelle" %}}

Gelegen nabij knooppunt 99

Hellekapelle is dialect voor ‘vlinder’. Elke wijn die op het wijngoed wordt gebotteld, krijgt een andere vlinder op het etiket. Wijngoed d’Hellekapelle is met zijn 2 hectare één van de grotere kleintjes in Heuvelland. Begeleid bezoek is mogelijk in de wijngaard op afspraak.

[Meer info](https://www.westtoer.be/nl/eten-drinken/wijngoed-dhellekapelle)

{{% /imgandtxt %}}

### Entre-Deux-Monts

{{% imgandtxt url="https://www.westtoer.be/sites/westtoer_2015/files/westhoek/eten_drinken/entre_deux_monts_0.jpg" extlink="/nl/eten-drinken/wijndomein-entre-deux-monts" %}}

Gelegen tussen knooppunt 99 & 98

Schrijf je in voor de ‘bezoek & proef’- formule en ontdek het volledige verhaal van het wijndomein. Het bezoek wordt uiteraard afgesloten met een proevertje. Bij mooi weer kan je nagenieten op het mooie terras of de zomerbar ‘Entre-Deux-Verres’.

[Meer info](https://www.westtoer.be/nl/eten-drinken/wijndomein-entre-deux-monts)

{{% /imgandtxt %}}

### In De Zwaan

{{% imgandtxt url="https://www.westtoer.be/sites/westtoer_2015/files/westhoek/eten_drinken/in_de_zwaan_0.jpg" extlink="/nl/eten-drinken/eetcaf%C3%A9-de-zwaan" %}}

Gelegen tussen knooppunt 98 & 18

Geniet van een lekker aperitief met bijhorende apéro-plank belegd met hapjes uit de Westhoek. Zowel grote hongers als een kleine goesting worden hier bediend.

[Meer info](https://www.westtoer.be/nl/eten-drinken/eetcaf%C3%A9-de-zwaan)

{{% /imgandtxt %}}

### De Kinderbrouwerij

{{% imgandtxt url="https://www.westtoer.be/sites/westtoer_2015/files/westhoek/doen/de_kinderbrouwerij_1.jpg" extlink="/nl/doen/de-kinderbrouwerij" %}}

Gelegen tussen knooppunt 96 & 97

In de familiekroeg kan je volksspelen, bordspelletjes en gezelschapsspelletjes spelen binnen of op de koer. Ze serveren er biologische huisbieren Rookop en Keikoppenbier, biologische tuinsappen en lekkere hoeveproducten voor jong en oud.

[Meer info](https://www.westtoer.be/nl/doen/de-kinderbrouwerij)

{{% /imgandtxt %}}

### Atelier Hortense

{{% imgandtxt url="https://www.westtoer.be/sites/westtoer_2015/files/westhoek/eten_drinken/atelier_hortense_7.jpg" extlink="/nl/eten-drinken/atelier-hortense" %}}

Gelegen nabij knooppunt 96

Heb je zin in een heerlijk kopje koffie? Dan ben jij bij Atelier Hortense aan het juiste adres. Deze voormalige maalderij werd gerenoveerd tot een prachtig koffie- én eethuis. Met lokale producten tovert Greet Six de heerlijkste taarten op tafel. Van donderdag t.e.m. zondag kan je er ook over de middag iets eten.

[Meer info](https://www.westtoer.be/nl/eten-drinken/atelier-hortense)

{{% /imgandtxt %}}
