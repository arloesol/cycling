---
title: "Fietsen langs de Korte Keten - Alveringem"
subtitle: "Welkom op het lekkerste fietsnetwerk

Verken de lekkerste korteketenadresjes in en rond de gemeente Alveringem met behulp van dit voor jou uitgestippeld fietslusje"
date: "2022-11-06"
description: "Welkom op het lekkerste fietsnetwerk

Verken de lekkerste korteketenadresjes in en rond de gemeente Alveringem met behulp van dit voor jou uitgestippeld fietslusje" 
tags:
  - flanders
  - medium
categories: 
  - route
  - official
region: "flanders"
source: "be.westtoer"
ext_url: "https://www.westtoer.be/nl/doen/korteketenfietsroute-alveringem"
gpx: "westtoer/fietsen-langs-de-korte-keten-alveringem.gpx"
length: 34
nodetype: "vlaams"
nodes: "42"
---

## Let's Go !

Welkom op het lekkerste fietsnetwerk

Verken de lekkerste korteketenadresjes in en rond de gemeente Alveringem met behulp van dit voor jou uitgestippeld fietslusje. De knooppunten leiden jou niet enkel langs de mooiste plekken en bezienswaardigheden, ze laten je ook kennis maken met enkele (h)eerlijke 100% West-Vlaams hoeve- en streekproducten. Benieuwd? De knooppunten wijzen jou de weg. Veel plezier en … smakelijk!

Zelf je fietsroute uitstippelen op de knooppunten? [Gebruik onze Fietsrouteplanner](http://www.westtoer.be/nl/fietsrouteplanner).

[Lees meer over het Fietsnetwerk en de Knooppunten](https://www.westtoer.be/nl/node/83280).

## Start 

Je start aan De Korenhalm, Bampoelstraat 4 in Alveringem, nabij knooppunt 42. Van hieruit fiets je naar knooppunt 53.

## Signage

Je fietst op het fietsnetwerk van de Westhoek aan de hand van knooppunten. Volg deze knooppunten: 42 - 53 - 75 - 35 - 77 - 62 - 61 - 60 - 59 - 55 - 76 - 99 -65 - 44 - 67 - 43 - 63 - 97 - 27 - 26 - 41 - 92 - 42

## En Route

### De Korenhalm

{{% imgandtxt url="https://www.westtoer.be/sites/westtoer_2015/files/westtoer/campagnes/het_lekkere_westen/korenhalm.jpg" extlink="https://www.westtoer.be/nl/eten-drinken/de-korenhalm" %}}

Tussen knooppunt 42 en 88 (afwijken bij 42) 

Op [De Korenhalm](https://www.westtoer.be/nl/eten-drinken/de-korenhalm) specialiseert de familie Louwagie zich in het verwerken van hun hoevemelk tot romige boter en heerlijk hoeve-ijs. Alle producten van de Korenhalm zijn dagelijks te verkrijgen in de hoevewinkel.

Adres: Bampoelstraat 4, 8690 Alveringem

{{% /imgandtxt %}}

### Het Warandehof

{{% imgandtxt url="https://www.westtoer.be/sites/westtoer_2015/files/westtoer/doen/routes/het-warandehof.jpg" extlink="https://www.westtoer.be/nl/eten-drinken/het-warandehof" %}}

Tussen knooppunt 75 en 35 (afwijken bij 75) 

Op de historische hoeve [Het Warandehof](https://www.westtoer.be/nl/eten-drinken/het-warandehof) ben je welkom om te genieten van tal van rabarberproducten. Denk aan confituren en gebak, maar evengoed aan pralines, roomijs en een biertje op basis van rabarber. Je kan er ook een hoevepicknick bestellen.

Adres: Elzendammestraat 11, 8691 Gijverinkhove-Alveringem

{{% /imgandtxt %}}

### Over Vlees

{{% imgandtxt url="https://www.westtoer.be/sites/westtoer_2015/files/westtoer/doen/routes/over-vlees.jpg" %}}

Tussen knooppunt 63 en 97

In de hoevewinkel Over Vlees koop je biologisch en ambachtelijk gekweekt rundsvlees. Het vlees is zowel vers als diepgevroren verkrijgbaar en vormt de perfecte basis voor een zomerse barbecue.

Adres: Oerenstraat 23, 8690 Alveringem

{{% /imgandtxt %}}

### Frambiosa Y Besos

{{% imgandtxt url="https://www.westtoer.be/sites/westtoer_2015/files/westtoer/doen/routes/frambiosa-y-besos.jpg" extlink="https://www.westtoer.be/nl/eten-drinken/frambiosa-y-besos" %}}

Tussen knooppunt 97 en 27

Gezond snoepen? Het kan! Bij [Frambiosa Y Besos](https://www.westtoer.be/nl/eten-drinken/frambiosa-y-besos) worden verschillende soorten biologische bessen geteeld en verkocht in de hoevewinkel. Ook worden confituren, siropen en sappen van eigen fruit of fruit van collega’s aangeboden.

Adres: Gouden-Hoofdstraat tussen 7 & 9, 8630 Beauvoorde

{{% /imgandtxt %}}

### Veurn'ambachtse

{{% imgandtxt url="https://www.westtoer.be/sites/westtoer_2015/files/westtoer/doen/routes/veurnambachtse.jpg" %}}

Tussen knooppunt 67 en 43

Ouderwetse boerenpaté, potjesvlees en varkensrilette zijn maar een greep uit het kwaliteitsvolle assortiment van de Veurn’Ambachtse.

Adres: Kaatsspelstraat 5, 8690 Alveringem

{{% /imgandtxt %}}