---
title: "100% West-Vlaams fietsroute Diksmuide"
subtitle: "Welkom in de blote polders rond Diksmuide"
date: "2022-11-03"
description: "Welkom in de blote polders rond Diksmuide" 
tags:
  - flanders
  - medium
categories: 
  - route
  - official
region: "flanders"
source: "be.westtoer"
ext_url: "https://www.westtoer.be/nl/doen/100-west-vlaams-fietsroute-diksmuide"
gpx: "westtoer/100-procent-west-vlaams-fietsroute-diksmuide.gpx"
length: 39
---

## Let's Go !

Welkom in de blote polders rond Diksmuide.

Maak via rustige fietswegen een ommetje rond de Boterstad. Onderweg fiets je langs een aantal 100% West-Vlaams streekproducenten. 100% West-Vlaams is een kwaliteitslabel voor West-Vlaamse streek- en hoeveproducenten. De producten die ze maken kunnen heel uiteenlopend zijn: vlees, fruit en groenten, streekbieren, kaas, ... 

Onderweg geniet je van het prachtige polder- en moerenlandschap. Ook geschiedenisliefhebbers kunnen [hier](https://www.westtoer.be/nl/lekker-eten-en-drinken-west-vlaanderen/fietsroute-diksmuide) hun hartje ophalen, want de sporen van de Grote Oorlog zijn alomtegenwoordig. De Duitse Militaire begraafplaats met het standbeeld Het Treurend Ouderpaar is hier een aangrijpend voorbeeld van. Ook de IJzertoren volgt je overal aan de horizon.

Het landschap eens zien vanuit vogelperspectief? Dat kan je vanaf de nieuwe uitkijktoren in het natuurgebied de Blankaart. Zeker de moeite waard!

Langs het jaagpad van de IJzer fiets je op weg naar het eindpunt langs provinciedomein IJzerboomgaard, een oase van rust met zijn gezellig café, pluktuin en toffe waterspeeltuin.

Ontdek alle 100% West-Vlaams streekproducenten haltes op de route hier.

## Start 

Start en parking: Provinciedomein IJzerboomgaard, IJzerdijk 50, Diksmuide 

## En Route

### Zoektocht & Kinderbingo 100% West-Vlaams Fietsroute

{{% imgandtxt url="/routes/page/be.westtoer.100-west-vlaams-fietsroute-diksmuide/210171_vierkant_korte_keten_0.jpeg" %}}

Tijdens de Week van de Korte Keten (15 – 24 mei 2021) koppelt Stad Diksmuide een wedstrijd aan de fietslus in en rond Diksmuide.

Beantwoord alle vragen bij de 8 producenten en maak kans op één van de zeven 100% West-Vlaams geschenkmanden.

Kinderen kunnen ondertussen aan de slag met de bingo. Winnaars krijgen een legodoosje. 

Deelnemen kan tussen 15 mei en 15 juni.

Download [hier](http://www.westtoer.be/sites/westtoer_2015/files/fietszoektocht_diksmuide_boekje.pdf) het wedstrijdformulier

Download [hier](http://www.westtoer.be/sites/westtoer_2015/files/a5-kinderbingo.pdf) de kinderbingo

{{% /imgandtxt %}}

### Museum Aan De Ijzer

{{% imgandtxt url="/routes/page/be.westtoer.100-west-vlaams-fietsroute-diksmuide/museum_aan_de_ijzer_-_ijzertoren.jpg" %}}

Het vernieuwde [Museum aan de IJzer](https://www.westtoer.be/nl/doen/museum-aan-de-ijzer) in de IJzertoren vertelt het verhaal van het Belgisch-Duitse front tijdens WOI aan de hand van verhalen van soldaten, vluchtelingen en burgers aan beide kanten van het front.

{{% /imgandtxt %}}

### Duitse Militaire Begraafplaats Vladslo

{{% imgandtxt url="/routes/page/be.westtoer.100-west-vlaams-fietsroute-diksmuide/begraafplaats-vladslo.png" %}}

Op [De Duitse Militaire Begraafplaats](https://www.westtoer.be/nl/doen/duitse-militaire-begraafplaats-vladslo) liggen meer dan 25.000 soldaten. Ook Peter Kollwitz heeft hier zijn laatste rustplaats. Hij sneuvelde in 1914. Zijn moeder, kunstenares Käthe Kollwitz, eerde haar zoon met het beeldhouwwerk ‘Het Treurende Ouderpaar’. Dit monument kan je achteraan de begraafplaats vinden, nabij het graf van Peter Kollwitz.

{{% /imgandtxt %}}

### Natuurgebied De Blankaart

{{% imgandtxt url="/routes/page/be.westtoer.100-west-vlaams-fietsroute-diksmuide/de_blankaart_4.jpg" %}}

Het domein rond de vijver 'De Blankaart', dat door winning van veen is ontstaan, is een schuil-, jaag-, overwinterings -en broedplaats voor zeldzame vogels. Dit [erkend natuurgebied](https://www.westtoer.be/nl/doen/natuurgebied-de-blankaart) met zijn kasteelpark dat in de vorige eeuw werd aangelegd, is zeker een bezoek waard.

{{% /imgandtxt %}}

### Provinciedomein Ijzerboomgaard

{{% imgandtxt url="/routes/page/be.westtoer.100-west-vlaams-fietsroute-diksmuide/ijzerboomgaard_0.jpg" %}}

Dit [unieke domein](https://www.westtoer.be/nl/doen/provinciedomein-ijzerboomgaard) is gelegen in de schaduw van de IJzertoren en op wandelafstand van het centrum van Diksmuide. Het domein is gelegen in een prachtig polderlandschap met een netwerk van wandel- en speelmogelijkheden. Op het domein zijn er picknickzones, is er speelzone voor de allerjongsten (0-6 jaar), en tal van educatieve prikkels... Er werden veldjes met zelfpluktuinen en kleinfruit aangelegd.

{{% /imgandtxt %}}
