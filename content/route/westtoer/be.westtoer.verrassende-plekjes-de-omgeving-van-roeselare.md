---
title: "Verrassende plekjes in de omgeving van Roeselare"
subtitle: "Dit fietslusje verkent de gemeenten Roeselare, Izegem, Lendelede, Ledegem en Moorslede"
date: "2022-11-09"
description: "Dit fietslusje verkent de gemeenten Roeselare, Izegem, Lendelede, Ledegem en Moorslede"
region: "flanders"
source: "be.westtoer"
ext_url: "https://www.westtoer.be/nl/doen/verrassende-plekjes-de-omgeving-van-roeselare"
gpx: "westtoer/verrassende-plekjes-de-omgeving-van-roeselare.gpx"
length: 49
tags:
 - "flanders"
 - "short"
categories:
 - "official"
 - "route"
nodetype: "flanders"
nodes:
 - "76,40,95,50,20,14,42,64,60,30,44,96,45,75,5,61,63,69,39,76"
---

## Let's Go ! 

Dit fietslusje verkent de gemeenten Roeselare, Izegem, Lendelede, Ledegem en Moorslede. Onderweg merk je dat dit gebied enkele verrassende groene plekjes heeft.

Zelf je fietsroute uitstippelen op de knooppunten? Gebruik onze Fietsrouteplanner.

Lees meer over het Fietsnetwerk en de Knooppunten.

## Start

Je start aan knooppunt 76, op het kruispunt van de Sterrebosdreef en de Moorseelsesteenweg, nabij het Provinciedomein Sterrebos. Je kan parkeren in de Sterrebosdreef.

## Signage

Je fietst op het fietsnetwerk aan de hand van knooppunten. Volg deze knooppunten: 76 - 40 - 95 - 50 - 20 - 14 - 42 - 64 - 60 - 30 - 44 - 96 - 45 - 75 - 5 - 61 - 63 - 69 - 39 - 76

## On route

### Provinciedomein Sterrebos

{{% imgandtxt url="https://www.westtoer.be/sites/westtoer_2015/files/westtoer/doen/routes/provinciedomein-sterrebos.jpg" alt="Provinciedomein Sterrebos" %}}
Tussen knooppunt 76 en 40
	Het is heerlijk vertoeven in het 27 ha groot park met kasteelvijver het Sterrebos in Rumbeke.
[Meer info](/nl/doen/provinciedomein-sterrebos)
{{% /imgandtxt %}}

### Kasteel Van Rumbeke

{{% imgandtxt url="https://www.westtoer.be/sites/westtoer_2015/files/westtoer/doen/routes/kasteel-van-rumbeke.jpg" alt="Kasteel Van Rumbeke" %}}
Tussen knooppunt 76 en 40
	Dit meesterwerk van de Vlaamse renaissance dateert uit 1538 en is één van de oudste renaissancekastelen van België.
[Meer info](/nl/doen/kasteel-van-rumbeke)
{{% /imgandtxt %}}

### Brasserie Kasteeltje

{{% imgandtxt url="https://www.westtoer.be/sites/westtoer_2015/files/westtoer/doen/routes/kasteeltje.jpg" alt="Brasserie Kasteeltje" %}}
Tussen knooppunt 76 en 40
In de winter heb je in dit restaurant de aangename warmte van de houtkachel en in de zomer kan je genieten op het prachtig terras met uniek zicht op het Kasteel van Rumbeke. Elke weekdag is er een verzorgde lunch voorzien, alsook mogelijkheid om à la carte te dineren.
[Meer info](https://www.kasteeltje.be)
{{% /imgandtxt %}}

### Brasserie 'T Haantje

{{% imgandtxt url="https://www.westtoer.be/sites/westtoer_2015/files/westtoer/doen/routes/les-petits-poulets.jpg" alt="Brasserie 'T Haantje" %}}
Tussen knooppunt 76 en 40
Dit restaurant is gespecialiseerd in huisbereide gerechten zoals vispannetjes of vol-au-vent, maar ook ribbetjes, kip, steengrill en fondue staan op de kaart.
[Meer info](https://thaantjebrasserie.be)
{{% /imgandtxt %}}

### Ter Bos

{{% imgandtxt url="https://www.westtoer.be/sites/westtoer_2015/files/westtoer/doen/routes/ter-bos.jpg" alt="Ter Bos" %}}
Tussen knooppunt 76 en 40
In Restaurant Ter Bos ervaar je perfect het ritme van de seizoenen. Vele gasten stellen al jaren hun vertrouwen in het restaurant dat ook lid is van de Roeselaarse gastronomie van de Rodenbachstreek. Chef Fabrice Loones besteedt maximaal aandacht aan zijn gerechten die uitblinken in versheid en smaak.
[http://www.terbos.be](http://www.terbos.be)
{{% /imgandtxt %}}

### Wielerpiste Defraeye-Sercu

{{% imgandtxt url="https://www.westtoer.be/sites/westtoer_2015/files/westtoer/doen/routes/wielerpiste.jpg" alt="Wielerpiste Defraeye-Sercu" %}}
Tussen knooppunt 40 en 95
Wielerpiste Defraeye-Sercu in Rumbeke heeft een rijk wielerverleden. Nu staat ze open voor jonge renners, wielertoeristen en wedstrijden. Mits reservering kunnen zowel groepen als individuen de piste huren. Ook fietsen en helmen kunnen ter plaatse gehuurd worden. Reserveren is enkel mogelijk via de website.
[Meer info](https://www.westtoer.be/nl/doen/wielerpiste-defraeye-sercu)
{{% /imgandtxt %}}

### Isis

{{% imgandtxt url="https://www.westtoer.be/sites/westtoer_2015/files/westtoer/doen/routes/isis.jpg" alt="Isis" %}}
Tussen knooppunt 95 en 50
Gezellige bar, bistro en tearoom van Tennisclub KTC Isis met een klein speelplein en springkasteel voor kinderen.
[Meer info](http://www.ktc-isis.be)
{{% /imgandtxt %}}

### Provinciedomein Wallemote-Wolvenhof

{{% imgandtxt url="https://www.westtoer.be/sites/westtoer_2015/files/westtoer/doen/routes/wallemote-wolvenhof.jpg" alt="Provinciedomein Wallemote-Wolvenhof" %}}
Tussen knooppunt 50 en 20
Wallemote-Wolvenhof is een sfeervol provinciedomein in Izegem. Het bestaat uit de parken van de kastelen Wallemote en Wolvenhof en is 25 hectare groot. Bij kasteel Wallemote is er een speelplek voor de kinderen aangelegd.
[Meer info](https://www.westtoer.be/nl/doen/provinciedomein-wallemote-wolvenhof)
{{% /imgandtxt %}}

### Steenbeekbos

{{% imgandtxt url="https://www.westtoer.be/sites/westtoer_2015/files/westtoer/doen/routes/steenbeekbos.jpg" alt="Steenbeekbos" %}}
Tussen knooppunt 14 en 42
Het Steenbeekbos (vroeger het Kuipebos genoemd) is een klein residentieel bosje in Ledegem, waar het fietsnetwerk Leiestreek West passeert.
[Meer info](http://www.ledegem.be)
{{% /imgandtxt %}}

### Kerk Sint-Eloois-Winkel

{{% imgandtxt url="https://www.westtoer.be/sites/westtoer_2015/files/westtoer/doen/routes/st-elooiswinkel.jpg" alt="Kerk Sint-Eloois-Winkel" %}}
Tussen knooppunt 64 en 60
Op 9 juni 1953 brandde de kerk af als gevolg van een kortsluiting. De kerk werd in 1956 heropgebouwd en ingewijd op 20 juni 1959. De kerk is een modern bouwwerk en bezit geen pilaren. De kruisweg is een werk van Marcel Notebaert (1924-1986), een befaamd kunstschilder en laureaat van verschillende binnen- en buitenlandse prijzen.
{{% /imgandtxt %}}

### Dokterswoning

{{% imgandtxt url="https://www.westtoer.be/sites/westtoer_2015/files/westtoer/doen/routes/dokterswoning.jpg" alt="Dokterswoning" %}}
Tussen knooppunt 64 en 60
Deze dokterswoning wordt beschreven als een art-decodokterswoning met invloed van de Amsterdamse School uit 1924. Het geldt als een typisch voorbeeld van een notabelenwoonst in een kleinere dorpskern, die bovendien beeldbepalend is in het straatbeeld. Deze dokterswoning werd op 20 februari 2002 beschermd als monument.
{{% /imgandtxt %}}

### 'T Kaffeeet

{{% imgandtxt url="https://www.westtoer.be/sites/westtoer_2015/files/westtoer/doen/routes/kaffeeet.jpg" alt="'T Kaffeeet" %}}
Tussen knooppunt 60 en 30
t Kaffeeet is een familiezaak waar je terecht kan voor heel wat streekbieren. 't Kaffeeet is 100% kindvriendelijk terwijl er ruim plaats is voor mensen die één van onze snacks als spaghetti, tapas, lasagne of beenhesp met brood willen eten. Diegenen die liever niet aan de toog zitten, kunnen zich nestelen in de zetels van de gezellige loungeruimte.
{{% /imgandtxt %}}

### De Nachtwaker

{{% imgandtxt url="https://www.westtoer.be/sites/westtoer_2015/files/westtoer/doen/routes/nachtwaker.jpg" alt="De Nachtwaker" %}}
Tussen knooppunt 75 en 5
Prachtige bloemen en planten zie je in het zomerseizoen in de showtuin van bloemenzaak De Nachtwaker in Moorslede. De zaak is gespecialiseerd in fuchsia's. Je kan hier ook iets drinken.
[Meer info](http://www.denachtwaker.be)
{{% /imgandtxt %}}

### Vierkavenbos

{{% imgandtxt url="https://www.westtoer.be/sites/westtoer_2015/files/westtoer/doen/routes/vierkavenbos.jpg" alt="Vierkavenbos" %}}
Tussen knooppunt 61 en 63
Het Vierkavenbos beslaat 18 hectare en is een paradijs voor de natuurfanaat. Op het domein is ook een lus voor ruiters en mountainbikers voorzien, die als aanvulling op de Stroroute dient.
[Meer info](https://www.westtoer.be/nl/doen/vierkavenbos)
{{% /imgandtxt %}}

### De Barriere

{{% imgandtxt url="https://www.westtoer.be/sites/westtoer_2015/files/westtoer/doen/routes/de-barriere.jpg" alt="De Barriere" %}}
Tussen knooppunt 63 en 69
In ons restaurant hebben we onze droom verwezenlijkt door er een mooie open haard te plaatsen. Daar grillen we nu de meeste van onze gerechten op beukenhout. Dit hout geeft een fantastische meerwaarde aan de gerechten. Bovendien is er weinig gezelliger dan eten bij een open haard die warmte en heerlijke geuren verspreidt. En naast ons grill restaurant loopt ons tweede project: De ChaChaCha: we hebben de oude kantine van de bolletra omgetoverd in een cocktailbar.
[Meer info](http://www.denieuwebarriere.be)
{{% /imgandtxt %}}

### Muze'um L

{{% imgandtxt url="https://www.westtoer.be/sites/westtoer_2015/files/westtoer/doen/routes/muzeuml.jpg" alt="Muze'um L" %}}
Tussen knooppunt 69 en 39
Hedendaagse belevingsarchitectuur op de lichtmeridiaan. De lokale lengtegraad wordt tot een licht-meridiaan getransformeerd, daarbij is de zon de centrale kunstenaar. Door een overlangse inkeping in de breedte van het Muze'um L, zet het zonlicht de lengtegraad 3°7'45" Oosten in een lichtlijn om. Het is ‘kijken naar de tijd'. Op zondag kan je ook binnenin tijdelijke tentoonstellingen gaan bekijken.
[Meer info](http://www.muzeuml.be)
{{% /imgandtxt %}}

### 'T Roodhuis

{{% imgandtxt url="https://www.westtoer.be/sites/westtoer_2015/files/leiestreek/eten_drinken/roodhuis.jpg" alt="'T Roodhuis" %}}
Tussen knooppunt 39 en 76
't Roodhuis is een gezellige brasserie in Roeselare waar je kan smullen van de Belgisch-Franse keuken. Er is ook een terras, en voor de kindjes is er een speeltuin.
[Meer info](https://www.facebook.com/TRoodhuis)
{{% /imgandtxt %}}


